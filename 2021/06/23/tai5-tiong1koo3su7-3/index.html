<!DOCTYPE HTML>
<html>
<head>
  <meta charset="utf-8">
  
  <title>台．中故事——掠無 ê bāng （Líon na Brionglóide gan Fáil） | 北郊獨語 - Yoxem&#39;s Blog</title>
  <meta name="author" content="Yoxem Chen">
  
  <meta name="description" content="（本底寫 tī 2020 頂半年，華文翻譯tī下跤）
　　（警告：內底提著家庭暴力）
　　「啥物！汝kā工件做甲公差傷過大，萬不二鬥未合欲按怎？」
　　「毋是講欲3條 (30µm) 以內？」">
  
  
  <meta name="viewport" content="width=device-width, initial-scale=1, maximum-scale=1">

  <meta property="og:title" content="台．中故事——掠無 ê bāng （Líon na Brionglóide gan Fáil）"/>
  <meta property="og:site_name" content="北郊獨語 - Yoxem&#39;s Blog"/>

  
    <meta property="og:image" content=""/>
  


    <script type="application/ld+json">
    {
      "@context": "https://schema.org",
      "@type": "BlogPosting",
      "headline": "台．中故事——掠無 ê bāng （Líon na Brionglóide gan Fáil）",
       "datePublished": "2021-06-23T00:00:00+08:00",
       "dateModified" : "2023-06-13T10:14:58+08:00",
      "author": [{
          "@type": "Person",
          "name": "Yoxem Chen",
          "url": "https://kianting.info"
        }],
       "keywords" :    ["小說","Holo話","台．中故事"] ,
      "abstract" : "（本底寫 tī 2020 頂半年，華文翻譯tī下跤）\n　　（警告：內底提著家庭暴力）\n　　「啥物！汝kā工件做甲公差傷過大，萬不二鬥未合欲按怎？」\n　　「毋是講欲3條 (30µm) 以內？」",
      "text" : "（本底寫 tī 2020 頂半年，華文翻譯tī下跤）\n　　（警告：內底提著家庭暴力）\n　　「啥物！汝kā工件做甲公差傷過大，萬不二鬥未合欲按怎？」\n　　「毋是講欲3條 (30µm) 以內？」\n　　「我不管lah！咱這爿ê標準就是1條！Mè-tah (meter) 一下量就有問題！汝這改薪水無扣袂用得。」頭ê閣一直bih-beh叫：「而且汝bâ-lih-á (burr) 到底是按怎抾ê……」\n　　過了下班時間，差不多七點矣。離開暗so-so ê 工場，雖罔過了十冬外，我猶是接載袂牢按呢ê生活，逐工一透早就愛聽頭家喝東喝西，閣有客戶奇奇怪怪ê要求，毋過逐工領ê薪水一年無贏過一年，有當時仔想欲跳槽mā無彼个勇氣。看著衫面頂ê鐵屎kah烏油，我閣吐一聲氣。\n　　田園面頂起了一間一間ê鐵棟仔廠房，遠遠是繁華予人迷醉ê臺中市，毋過he mā無法度安慰著我，安慰著這款予人袂當喘氣ê頂下結構佮工期ê壓力，以及毋願閣再想ê過去。\n　　以早這个時陣，我pat hām朋友鬥陣做伙去海產店猶是路邊擔仔灌kah醉gâ-gâ，然後行小巷仔bih警察，一下轉厝看著某囝，buē爽就大細聲，有時仔某若硞硞問，著siak物件——連以早丈人送ê花矸to siak kah碎糊糊矣，甚至我mā去過幾若改有粉味ê，彼就毋免koh講詳細。\n　　一直到有一日，阮某kā我問：「lóng欲十二點矣，汝到底愛tī外口浪蕩kàu偌久汝才會歡喜？」\n　　「汝是按怎暝日攏愛管？」\n　　毋過我彼陣mā毋知按怎，規个kā一禮拜ê火氣lóng變做作用tī規手底ê力頭，搧kah伊ê喙䫌紅紅。\n　　阮某ê性地誠giám-ngē，干焦堅定閣沓沓仔講：「汝若是無想欲予恁查某囝buē認bat汝這ê爸爸，著mài遐uànn轉來！」\n　　對彼工開始，我就無佮hia-ê朋友做伙lim酒矣，因為感覺無意無思。\n　　毋過逐工心內底ê酸苦猶是佇咧，仝款ê矮厝、逐家毋是pué家己ê手機仔，看中國來ê笑詼影片笑甲吱吱叫，就是講無幾句生活ê無味日常，嘛是無議量ê代誌，所以我猶是借口交際應酬，煞出去釣蝦仔抑是開車罔踅罔hui。\n　　今仔日下晡看著一張廣告，講拄開幕ê「中華釣蝦仔場」最近有特價活動，我想講不如暗暝來去遐罔釣看覓，順紲kā掠著ê蝦仔the̍h來做暗頓食按呢一兼二顧。外口ê冷風愈來愈透，我趕緊催我ê 二手車去D區ê外圍遐看覓。路ni̍h ê車無偌濟，sih-sih tsūn ê風搧路邊ê樹，綿綿仔雨滴tī阮頭前ê車窗。\n　　「中華釣蝦場」ê kha̋ng-páng新tshak-tshak，埕外口閣有一面一面恭喜開幕ê花箍，敢若內底一下釣就會當釣規籠，心內開始歡喜，緊kā車隨停予好，the̍h我ê釣竿入去。本底咧看抖音(Tōo-in) 短片ê店員，一下回魂，煞略略仔歹勢ê kā我講：\n　　「歡迎！借問汝欲釣幾點鐘？阮遮三點鐘算四百……。」\n　　「三點鐘就好。」\n　　「按呢汝會當坐彼窟，蝦仔拄好lueh。」\n　　彼窟是khah ànn西爿ê，釣ê是真濟，我叫一罐飲料，坐tī角頭仔開始來釣，看著正手爿ê一个大哥tshuā伊ê某囝來陪伊，只不過in後生煞無專心聽in 爸母咧講啥物，佮店員仝款lóng咧pué Tōo-in閣kā lah-pah開咧，內底ê中國腔ê發音響出來，予我小寡仔分心。內容雖罔有一寡趣味，但是我mā錯過浮動ê信號。\n　　「夭壽！強欲釣有ê。實在ioh……」hàinn頭ê我，顛倒無法度予我ê心扞予定，卻是引我想起，想起這幾年來這片土地ê變化。\n　　我想起著以早tī國校仔讀書ê時陣，有同學in老pē就去對岸彼爿開工場趁錢，hit tang-tsūn伊會tsah一寡彼爿ê oo-mí-á-geh來kā同學分享兼風神，雖然我無目空赤，但是我mā真好奇，有一工，我the̍h出勇氣kā阿爸問——雖然伊有當時仔ē對厝內人動跤動手，所以我毋敢直接講：「咱tau ê工場tang時ē徙去大陸？」\n　　「汝叫是阮兜有遐大斗？」\n　　我毋敢予伊bo̍k，隨恬恬矣。\n　　毋過，隨著新聞講彼爿有真濟人趁甲淹跤目，mā有足tsē人走去遐做幹部。我mā是開始欣羨這款ê生活。甚至有一工我予老pē phah kah烏青ê，予伊hòo出去ê時陣，我mā看著天頂ê月娘，想講：「總有一工我欲去彼爿發展！」\n　　這時，浮動一下掣，我giú ê時陣傷過緊，結果蝦仔koh予伊逃走ah。\n　　時間已經過了點半鐘，我應該著閣較專心咧！人額已經少三、四成，這改凡勢有機會釣有。\n　　看著深深koh青青ê窟仔水，佮我頭一改釣蝦仔ê時陣，池仔ê色水相siâng。\n　　彼時我拄仔好退伍，我較無彼个才調koh讀研究所，所以姑不而將就接手厝內ê事業才兩三個月，雖然mā是有buē少ê無奈。予我以早國校仔ê同學相招，我就tshuā我ê姼仔去附近ê蝦仔場。彼時我袂曉釣蝦仔，見釣見落勾，我就看同學釣，聽in按怎教，順紲tī邊仔烘蝦仔。\n　　「Eh，最近北京teh辦奧運，最近恁工場ê訂單應該buē少oh！」放假轉來臺中ê阿忠kā我問。\n　　「就算訂單buē少，我干焦是一个師仔，對我來講mā無差……是講汝佇園區應該mā較好pah？」\n　　「自從分紅費用化了後，較無行情loh！」阿忠講：「我最近mā想欲調kàu大陸彼爿ê分公司tsoh-sit。」伊ê眼神充滿期待。若是我有能力，我mā想欲tshuā阮姼仔做伙去，彼時我按呢想。\n　　我以早無看過伊按呢正面ê笑容，以後mā毋bat看過。彼時我mā堅心相信，景氣遐爾仔好，總有一日我若是khiû-khiû儉儉，做無四十歲就通好買著一間厝，毋免行阿爸 ê錯路。\n　　自從彼改了後，我就無koh看著伊，毋過聽別个同學提起伊成功搬kàu深圳矣。\n　　毋過知影彼个消息ê時，拄好是隔轉年，厝內工場ê支票lóng變菝仔票，佮足tsē公司仝款收無錢，現金無法度周轉，咧煩惱敢欲收工場ê時陣，tī進前阮姼仔khà電話予我，講伊ê驗娠筆 (giām-sim-pit) 出現兩條線。\n　　「Ái-ioh！Koh釣無！」\n　　啉了最後一喙飲料，我ê網仔內底無半尾蝦仔。池仔墘干焦賰八、九ê人，原本坐我邊仔ê彼家伙仔mā因為囡仔直直吵足無聊就先來轉矣。就算koh賰半點鐘，我因為感覺傷過無議量，所以我就收餌、線、釣竿kah空空ê網仔，腹肚枵枵mā來走。店員ê面略略仔漚，中華釣蝦仔場ê大門離我愈來愈遠。\n　　La-jí-oh 咧播出 tsìr-tsńg tshiang-iân（字正腔圓）ê 毋知名 ê 少年仔樂團ê歌，我看著路ni̍h，店家十間有八間lóng收擔矣，稀微ê雨愈來愈大，雨撇仔tī暗夜一直撇。看著暗淡ê街仔路，我雄雄想著，阿忠聽講因為一寡原因，所以欲轉去別位食頭路矣。\n　　轉來阮稅來ê厝，某佮囝lóng已經先睏矣，規間厝敢若無人ê墓仔埔，雖然無空空闊闊，但是恬tsù-tsù kah連鳥鼠仔都毋敢出聲。只有時鐘ê秒針ti-tí ta̍h-ta̍h，回聲tī我ê心內底，較早一个人騎tī暗路、做兵徛哨lóng無感受過ê——\n　　闊lóng-lóng，無半項物件佮代誌。\n華文翻譯　　（以下是華譯版。警告：裡面提到家庭暴力）\n　　「什麼！你將工件做到公差太大，萬一接不合怎麼辦？」\n　　「不是說要三條（30微米）以內？」\n　　「我不管啦！我們這邊的標準就是1條！量表一量就有問題！你這次薪水不扣不行。」頭家又一直喊叫：「而且你毛邊到底是如何修的……」\n　　過了下班時間，差不多七點了。離開昏暗暗的工場，雖然過了十年多，我還是忍受不了這樣的生活，每天一大早就要聽老闆東喊西喊，還有客戶奇奇怪怪的要求，但是每天領的薪水一年沒勝過一年，有的時候想要跳槽也沒那個勇氣。看著衣服上邊的鐵屑和機油，我又嘆一聲氣。\n　　田園上面蓋了一間一間的鐵皮廠房，遠遠是繁華令人癡醉的臺中市，不過那也無法安慰我，安慰這種叫人無法喘氣的頂下結構與工期的壓力，以及不願又再想的過去。\n　　以前這個時候，我曾和朋友一起結伴去海產店或是路邊攤灌得醉醺醺，然後走小巷子躲警察，一回到家看到妻兒，不爽就大小聲，有時候老婆若是一直問，就摔東西——連以前岳父送的花瓶都摔得碎爛爛了，甚至我也去過幾次有女人的地方，那就不須再明說。\n　　一直到有一日，我老婆問我：「都要十二點了，你到底要在外頭放蕩到多久你才會高興？」\n　　「妳為何日夜都要管？」\n　　但我那時也不知怎樣，整個將一星期的火氣都變成作用在整手掌的力氣，掌摑到她的臉頰紅紅的。\n　　我老婆的性子真堅毅，只是堅定而慢慢的講：「你若是不想要讓你女兒不認得你這個爸爸，就別這麼晚回來！」\n　　自那天開始，我就沒跟那些朋友一起喝酒了，因為感到沒意思。\n　　但是每天心裡頭的酸楚還是存在，同樣的矮房、大家不是滑自己的手機，看中國來的搞笑影片笑得吱吱叫，就是講沒幾句生活的無味日常，也是無趣味的事情，所以我還是藉口交際應酬，卻出去釣蝦子還是開車隨便溜達。\n　　今天下午看到一張廣告，說剛開幕的「中華釣蝦場」最近有特價活動，我想說不如晚上來那隨便釣看看，順便將抓到的蝦子拿來當晚餐，這樣一舉兩得。路上的車沒多少，一直吹的風搖動路邊的樹，濛濛細雨滴在我前頭的車窗。\n　　「中華釣蝦場」的招牌非常的新，廣場外頭還有一面一面恭喜開幕的花圈，好像裡面一釣就能夠釣整籠，心中開始快樂，急忙把車馬上停好，拿我的釣竿進去。本來看抖音短片的店員，一回魂，卻有點不好意思的對我說：\n　　「歡迎！請問你要釣幾小時？我們這邊三小時算四百……。」\n　　「三小時就好。」\n　　「這樣你可以坐這池，蝦子剛放下去。」\n　　那池是比較向西邊的，釣的人是很多，我叫一罐飲料，坐在角落開始來釣，看到右手邊的一個大哥帶著他的妻兒來陪他，只不過他兒子卻沒專心聽他父母在說什麼，和店員同樣都正滑抖音還將喇叭開著，裡面的中國腔的發音響出來，令我有點分心。內容雖然有一點有趣，但是我也錯過浮標的信號。\n　　「夭壽！差點釣到的。實在唷……」搖頭的我，反倒無法將我的心定下來，卻是引我想起，想起這幾年來這片土地的變化。\n　　我想起著以前在國小讀書的時候，有同學他老爸就去對岸那邊開工廠賺錢，那時候他會帶一些那邊的土產來對同學分享順便炫耀，雖然我沒眼紅，但是我也真好奇，有一天，我拿出勇氣問爸爸——雖然他有時候會對家人動手動腳，所以我不敢直接說——：「我們家的工廠何時會搬到大陸？」\n　　「你以為我們家有那麼多錢？」\n　　我不敢被他揍，就馬上緘默了。\n　　不過，隨著新聞講那邊有真多人賺到錢淹腳踝，也有很多人跑去那邊當幹部。我也是開始羨慕這種的生活。甚至有一天我被老爸打到瘀青的，被他揮出去的時候，我也看著天上的月亮，想說：「總有一天我要去那邊發展！」\n　　這時，浮標一顫動，我拉的時候太快，結果蝦子又讓牠逃走了。\n　　時間已經過了一個半小時，我應該要更加專心呢！人數已經少三、四成，這次可能有機會釣到。\n　　看著深深又青綠色的池水，和我頭一次釣蝦子的時候，池子的顏色相似。\n　　那時我剛好退伍，我較沒那個能力再讀研究所，所以姑且就接手家裡事業才兩三個月，雖然也是有不少的無奈。被我以前國小的同學邀請，我就帶我的女友去附近的釣蝦場。那時我不懂釣蝦子，每次釣每次不中，我就看同學釣，聽他們如何教，順便在旁邊烤蝦子。\n　　「欸，最近北京在辦奧運，最近你們工廠的訂單應該不少喔！」放假回來臺中的阿忠問我。\n　　「就算訂單不少，我只是一個學徒，對我來講也沒差……是講你在園區應該也比較好吧？」\n　　「自從分紅費用化了後，較無行情囉！」阿忠講：「我最近也想要調到大陸那邊的分公司工作。」他的眼神充滿期待。若是我有能力，我也想欲帶我女友一起去，那時我這麼想。\n　　我以前沒看過他如此正面的笑容，以後也不曾看過。那時我堅心相信，景氣如此得好，總有一天我若是省吃儉用，工作不到四十歲就可以買到一間房子，不用走爸爸的錯路。\n　　自從這次之後，我就沒再看到他，但是聽別的同學提起他成功搬到深圳了。\n　　不過知道那個消息的時後，剛好是隔年，家裡工廠的支票都變芭樂票，和很多公司一樣收不到錢，現金沒法子周轉，正煩惱要否結束工廠的時候，在之前我女友打電話給我，說她的驗孕筆出現兩條線。\n　　「哎唷！又釣不到！」\n　　喝了最後一口飲料，我的網子裡面沒半條蝦子。池邊只剩八、九個人，原本坐我旁邊的那家子也因為孩子一直吵好無聊就先回去了。就算還剩半小時，我因為感覺太過無興味，所以我就收餌、線、釣竿和空空的網子，肚子空空也離開。店員的臉色些微的不好，中華釣蝦仔場的大門離我愈來愈遠。\n　　收音機正播出字正腔圓的不知名的年輕人樂團的歌，我看著路上，店家十間有八間都收攤了，稀微的雨越來越大，雨刷在黑夜一直擺動。看著暗淡的街道，我突然想到，阿忠聽說因為一些原因，所以要回去別的地方謀生了。\n　　回來我租來的房子，妻兒都已經先睡了，整間房子很像沒人的墓場，雖然沒有寬寬闊闊，但是安安靜靜得連老鼠都不敢出聲。只有時鐘的秒針滴滴答答，回聲在我的心裡面，以前一個人騎在夜路、當兵站哨都沒感受過的——\n　　寬寬敞敞，沒半點東西和事情。\n "
    }
    </script>



  <link href="/favicon.ico" rel="icon" type="image/x-ico">
  <link rel="alternate" href="/atom.xml" title="北郊獨語 - Yoxem&#39;s Blog" type="application/atom+xml">
  <link rel="stylesheet" href="/css/style.css" media="screen" type="text/css">
  <!--[if lt IE 9]><script src="//html5shiv.googlecode.com/svn/trunk/html5.js"></script><![endif]-->
  
<meta name="google-site-verification" content="3t0bNOKnnsVyNpsfuM7Vi6gf-6tY_MUeOpXmJzDZ_P8" /> <!-- google search opt.-->
<meta name="generator" content="Hexo 6.3.0"></head>


<body>
  <header id="header" class="inner"><div class="alignleft">
  <h1><a href="/">北郊獨語 - Yoxem&#39;s Blog</a></h1>
  <h2 class="subtitle">溪埔的石仔、山嶺的果樹之間，version 3.0</h2>
</div>
<nav id="main-nav" class="alignright">
  <ul>
    
      <li><a href="/">Home 首頁</a></li>
    
      <li><a href="/archives">Archives 彙整</a></li>
    
      <li><a href="/about.html">About 關於</a></li>
    
      <li><a href="/googlephoto.html">Albums 相簿</a></li>
    
      <li><a href="/blogroll.html">Blogroll 聯播</a></li>
    
      <li><a href="/atom.xml">RSS</a></li>
    
      <li><a target="_blank" rel="noopener" href="http://yoxemblog.wordpress.com">Old Articles 舊文章</a></li>
    
  </ul>
  <div class="clearfix"></div>
</nav>
<div class="clearfix"></div>
</header>
  <div id="content" class="inner">
    <div id="main-col" class="alignleft"><div id="wrapper"><article class="post">
  
    <div class="gallery">
  <div class="photoset">
    
      <img src="">
    
  </div>
  <div class="control">
    <div class="prev"></div>
    <div class="next"></div>
  </div>
</div>
  
  <div class="post-content">
    <header>
      
        <div class="icon"></div>
        <time datetime="2021-06-22T16:00:00.000Z"><a href="/2021/06/23/tai5-tiong1koo3su7-3/">2021-06-23</a></time>
      
      
  
    <h1 class="title">台．中故事——掠無 ê bāng （Líon na Brionglóide gan Fáil）</h1>
  

    </header>
    <div class="entry">
      
        
          <div class="toc" style="font-size: 100%; border-style:solid; border-width 0.1px; border-color: #787878; float: right; width: 25%; padding: 20px;border-width: 1px; border-margin: 10px;margin-left: 10px;margin-bottom: 10px; background: #f6f7f9;"><span style="text-align:center;font-weight:bold;">目錄</span>
          <ol class="toc"><li class="toc-item toc-level-2"><a class="toc-link" href="#%E8%8F%AF%E6%96%87%E7%BF%BB%E8%AD%AF"><span class="toc-text">華文翻譯</span></a></li></ol>
          </div>
        
      <p>（本底寫 tī 2020 頂半年，華文翻譯tī下跤）</p>
<p>　　（警告：內底提著家庭暴力）</p>
<p>　　「啥物！汝kā工件做甲公差傷過大，萬不二鬥未合欲按怎？」</p>
<p>　　「毋是講欲3條 (30µm) 以內？」<span id="more"></span></p>
<p>　　「我不管lah！咱這爿ê標準就是1條！Mè-tah (meter) 一下量就有問題！汝這改薪水無扣袂用得。」頭ê閣一直bih-beh叫：「而且汝bâ-lih-á (burr) 到底是按怎抾ê……」</p>
<p>　　過了下班時間，差不多七點矣。離開暗so-so ê 工場，雖罔過了十冬外，我猶是接載袂牢按呢ê生活，逐工一透早就愛聽頭家喝東喝西，閣有客戶奇奇怪怪ê要求，毋過逐工領ê薪水一年無贏過一年，有當時仔想欲跳槽mā無彼个勇氣。看著衫面頂ê鐵屎kah烏油，我閣吐一聲氣。</p>
<p>　　田園面頂起了一間一間ê鐵棟仔廠房，遠遠是繁華予人迷醉ê臺中市，毋過he mā無法度安慰著我，安慰著這款予人袂當喘氣ê頂下結構佮工期ê壓力，以及毋願閣再想ê過去。</p>
<p>　　以早這个時陣，我pat hām朋友鬥陣做伙去海產店猶是路邊擔仔灌kah醉gâ-gâ，然後行小巷仔bih警察，一下轉厝看著某囝，buē爽就大細聲，有時仔某若硞硞問，著siak物件——連以早丈人送ê花矸to siak kah碎糊糊矣，甚至我mā去過幾若改有粉味ê，彼就毋免koh講詳細。</p>
<p>　　一直到有一日，阮某kā我問：「lóng欲十二點矣，汝到底愛tī外口浪蕩kàu偌久汝才會歡喜？」</p>
<p>　　「汝是按怎暝日攏愛管？」</p>
<p>　　毋過我彼陣mā毋知按怎，規个kā一禮拜ê火氣lóng變做作用tī規手底ê力頭，搧kah伊ê喙䫌紅紅。</p>
<p>　　阮某ê性地誠giám-ngē，干焦堅定閣沓沓仔講：「汝若是無想欲予恁查某囝buē認bat汝這ê爸爸，著mài遐uànn轉來！」</p>
<p>　　對彼工開始，我就無佮hia-ê朋友做伙lim酒矣，因為感覺無意無思。</p>
<p>　　毋過逐工心內底ê酸苦猶是佇咧，仝款ê矮厝、逐家毋是pué家己ê手機仔，看中國來ê笑詼影片笑甲吱吱叫，就是講無幾句生活ê無味日常，嘛是無議量ê代誌，所以我猶是借口交際應酬，煞出去釣蝦仔抑是開車罔踅罔hui。</p>
<p>　　今仔日下晡看著一張廣告，講拄開幕ê「中華釣蝦仔場」最近有特價活動，我想講不如暗暝來去遐罔釣看覓，順紲kā掠著ê蝦仔the̍h來做暗頓食按呢一兼二顧。外口ê冷風愈來愈透，我趕緊催我ê 二手車去D區ê外圍遐看覓。路ni̍h ê車無偌濟，sih-sih tsūn ê風搧路邊ê樹，綿綿仔雨滴tī阮頭前ê車窗。</p>
<p>　　「中華釣蝦場」ê kha̋ng-páng新tshak-tshak，埕外口閣有一面一面恭喜開幕ê花箍，敢若內底一下釣就會當釣規籠，心內開始歡喜，緊kā車隨停予好，the̍h我ê釣竿入去。本底咧看抖音(Tōo-in) 短片ê店員，一下回魂，煞略略仔歹勢ê kā我講：</p>
<p>　　「歡迎！借問汝欲釣幾點鐘？阮遮三點鐘算四百……。」</p>
<p>　　「三點鐘就好。」</p>
<p>　　「按呢汝會當坐彼窟，蝦仔拄好lueh。」</p>
<p>　　彼窟是khah ànn西爿ê，釣ê是真濟，我叫一罐飲料，坐tī角頭仔開始來釣，看著正手爿ê一个大哥tshuā伊ê某囝來陪伊，只不過in後生煞無專心聽in 爸母咧講啥物，佮店員仝款lóng咧pué Tōo-in閣kā lah-pah開咧，內底ê中國腔ê發音響出來，予我小寡仔分心。內容雖罔有一寡趣味，但是我mā錯過浮動ê信號。</p>
<p>　　「夭壽！強欲釣有ê。實在ioh……」hàinn頭ê我，顛倒無法度予我ê心扞予定，卻是引我想起，想起這幾年來這片土地ê變化。</p>
<p>　　我想起著以早tī國校仔讀書ê時陣，有同學in老pē就去對岸彼爿開工場趁錢，hit tang-tsūn伊會tsah一寡彼爿ê oo-mí-á-geh來kā同學分享兼風神，雖然我無目空赤，但是我mā真好奇，有一工，我the̍h出勇氣kā阿爸問——雖然伊有當時仔ē對厝內人動跤動手，所以我毋敢直接講：「咱tau ê工場tang時ē徙去大陸？」</p>
<p>　　「汝叫是阮兜有遐大斗？」</p>
<p>　　我毋敢予伊bo̍k，隨恬恬矣。</p>
<p>　　毋過，隨著新聞講彼爿有真濟人趁甲淹跤目，mā有足tsē人走去遐做幹部。我mā是開始欣羨這款ê生活。甚至有一工我予老pē phah kah烏青ê，予伊hòo出去ê時陣，我mā看著天頂ê月娘，想講：「總有一工我欲去彼爿發展！」</p>
<p>　　這時，浮動一下掣，我giú ê時陣傷過緊，結果蝦仔koh予伊逃走ah。</p>
<p>　　時間已經過了點半鐘，我應該著閣較專心咧！人額已經少三、四成，這改凡勢有機會釣有。</p>
<p>　　看著深深koh青青ê窟仔水，佮我頭一改釣蝦仔ê時陣，池仔ê色水相siâng。</p>
<p>　　彼時我拄仔好退伍，我較無彼个才調koh讀研究所，所以姑不而將就接手厝內ê事業才兩三個月，雖然mā是有buē少ê無奈。予我以早國校仔ê同學相招，我就tshuā我ê姼仔去附近ê蝦仔場。彼時我袂曉釣蝦仔，見釣見落勾，我就看同學釣，聽in按怎教，順紲tī邊仔烘蝦仔。</p>
<p>　　「Eh，最近北京teh辦奧運，最近恁工場ê訂單應該buē少oh！」放假轉來臺中ê阿忠kā我問。</p>
<p>　　「就算訂單buē少，我干焦是一个師仔，對我來講mā無差……是講汝佇園區應該mā較好pah？」</p>
<p>　　「自從分紅費用化了後，較無行情loh！」阿忠講：「我最近mā想欲調kàu大陸彼爿ê分公司tsoh-sit。」伊ê眼神充滿期待。若是我有能力，我mā想欲tshuā阮姼仔做伙去，彼時我按呢想。</p>
<p>　　我以早無看過伊按呢正面ê笑容，以後mā毋bat看過。彼時我mā堅心相信，景氣遐爾仔好，總有一日我若是khiû-khiû儉儉，做無四十歲就通好買著一間厝，毋免行阿爸 ê錯路。</p>
<p>　　自從彼改了後，我就無koh看著伊，毋過聽別个同學提起伊成功搬kàu深圳矣。</p>
<p>　　毋過知影彼个消息ê時，拄好是隔轉年，厝內工場ê支票lóng變菝仔票，佮足tsē公司仝款收無錢，現金無法度周轉，咧煩惱敢欲收工場ê時陣，tī進前阮姼仔khà電話予我，講伊ê驗娠筆 (giām-sim-pit) 出現兩條線。</p>
<p>　　「Ái-ioh！Koh釣無！」</p>
<p>　　啉了最後一喙飲料，我ê網仔內底無半尾蝦仔。池仔墘干焦賰八、九ê人，原本坐我邊仔ê彼家伙仔mā因為囡仔直直吵足無聊就先來轉矣。就算koh賰半點鐘，我因為感覺傷過無議量，所以我就收餌、線、釣竿kah空空ê網仔，腹肚枵枵mā來走。店員ê面略略仔漚，中華釣蝦仔場ê大門離我愈來愈遠。</p>
<p>　　La-jí-oh 咧播出 tsìr-tsńg tshiang-iân（字正腔圓）ê 毋知名 ê 少年仔樂團ê歌，我看著路ni̍h，店家十間有八間lóng收擔矣，稀微ê雨愈來愈大，雨撇仔tī暗夜一直撇。看著暗淡ê街仔路，我雄雄想著，阿忠聽講因為一寡原因，所以欲轉去別位食頭路矣。</p>
<p>　　轉來阮稅來ê厝，某佮囝lóng已經先睏矣，規間厝敢若無人ê墓仔埔，雖然無空空闊闊，但是恬tsù-tsù kah連鳥鼠仔都毋敢出聲。只有時鐘ê秒針ti-tí ta̍h-ta̍h，回聲tī我ê心內底，較早一个人騎tī暗路、做兵徛哨lóng無感受過ê——</p>
<p>　　闊lóng-lóng，無半項物件佮代誌。</p>
<h2 id="華文翻譯"><a href="#華文翻譯" class="headerlink" title="華文翻譯"></a>華文翻譯</h2><p>　　（以下是華譯版。警告：裡面提到家庭暴力）</p>
<p>　　「什麼！你將工件做到公差太大，萬一接不合怎麼辦？」</p>
<p>　　「不是說要三條（30微米）以內？」</p>
<p>　　「我不管啦！我們這邊的標準就是1條！量表一量就有問題！你這次薪水不扣不行。」頭家又一直喊叫：「而且你毛邊到底是如何修的……」</p>
<p>　　過了下班時間，差不多七點了。離開昏暗暗的工場，雖然過了十年多，我還是忍受不了這樣的生活，每天一大早就要聽老闆東喊西喊，還有客戶奇奇怪怪的要求，但是每天領的薪水一年沒勝過一年，有的時候想要跳槽也沒那個勇氣。看著衣服上邊的鐵屑和機油，我又嘆一聲氣。</p>
<p>　　田園上面蓋了一間一間的鐵皮廠房，遠遠是繁華令人癡醉的臺中市，不過那也無法安慰我，安慰這種叫人無法喘氣的頂下結構與工期的壓力，以及不願又再想的過去。</p>
<p>　　以前這個時候，我曾和朋友一起結伴去海產店或是路邊攤灌得醉醺醺，然後走小巷子躲警察，一回到家看到妻兒，不爽就大小聲，有時候老婆若是一直問，就摔東西——連以前岳父送的花瓶都摔得碎爛爛了，甚至我也去過幾次有女人的地方，那就不須再明說。</p>
<p>　　一直到有一日，我老婆問我：「都要十二點了，你到底要在外頭放蕩到多久你才會高興？」</p>
<p>　　「妳為何日夜都要管？」</p>
<p>　　但我那時也不知怎樣，整個將一星期的火氣都變成作用在整手掌的力氣，掌摑到她的臉頰紅紅的。</p>
<p>　　我老婆的性子真堅毅，只是堅定而慢慢的講：「你若是不想要讓你女兒不認得你這個爸爸，就別這麼晚回來！」</p>
<p>　　自那天開始，我就沒跟那些朋友一起喝酒了，因為感到沒意思。</p>
<p>　　但是每天心裡頭的酸楚還是存在，同樣的矮房、大家不是滑自己的手機，看中國來的搞笑影片笑得吱吱叫，就是講沒幾句生活的無味日常，也是無趣味的事情，所以我還是藉口交際應酬，卻出去釣蝦子還是開車隨便溜達。</p>
<p>　　今天下午看到一張廣告，說剛開幕的「中華釣蝦場」最近有特價活動，我想說不如晚上來那隨便釣看看，順便將抓到的蝦子拿來當晚餐，這樣一舉兩得。路上的車沒多少，一直吹的風搖動路邊的樹，濛濛細雨滴在我前頭的車窗。</p>
<p>　　「中華釣蝦場」的招牌非常的新，廣場外頭還有一面一面恭喜開幕的花圈，好像裡面一釣就能夠釣整籠，心中開始快樂，急忙把車馬上停好，拿我的釣竿進去。本來看抖音短片的店員，一回魂，卻有點不好意思的對我說：</p>
<p>　　「歡迎！請問你要釣幾小時？我們這邊三小時算四百……。」</p>
<p>　　「三小時就好。」</p>
<p>　　「這樣你可以坐這池，蝦子剛放下去。」</p>
<p>　　那池是比較向西邊的，釣的人是很多，我叫一罐飲料，坐在角落開始來釣，看到右手邊的一個大哥帶著他的妻兒來陪他，只不過他兒子卻沒專心聽他父母在說什麼，和店員同樣都正滑抖音還將喇叭開著，裡面的中國腔的發音響出來，令我有點分心。內容雖然有一點有趣，但是我也錯過浮標的信號。</p>
<p>　　「夭壽！差點釣到的。實在唷……」搖頭的我，反倒無法將我的心定下來，卻是引我想起，想起這幾年來這片土地的變化。</p>
<p>　　我想起著以前在國小讀書的時候，有同學他老爸就去對岸那邊開工廠賺錢，那時候他會帶一些那邊的土產來對同學分享順便炫耀，雖然我沒眼紅，但是我也真好奇，有一天，我拿出勇氣問爸爸——雖然他有時候會對家人動手動腳，所以我不敢直接說——：「我們家的工廠何時會搬到大陸？」</p>
<p>　　「你以為我們家有那麼多錢？」</p>
<p>　　我不敢被他揍，就馬上緘默了。</p>
<p>　　不過，隨著新聞講那邊有真多人賺到錢淹腳踝，也有很多人跑去那邊當幹部。我也是開始羨慕這種的生活。甚至有一天我被老爸打到瘀青的，被他揮出去的時候，我也看著天上的月亮，想說：「總有一天我要去那邊發展！」</p>
<p>　　這時，浮標一顫動，我拉的時候太快，結果蝦子又讓牠逃走了。</p>
<p>　　時間已經過了一個半小時，我應該要更加專心呢！人數已經少三、四成，這次可能有機會釣到。</p>
<p>　　看著深深又青綠色的池水，和我頭一次釣蝦子的時候，池子的顏色相似。</p>
<p>　　那時我剛好退伍，我較沒那個能力再讀研究所，所以姑且就接手家裡事業才兩三個月，雖然也是有不少的無奈。被我以前國小的同學邀請，我就帶我的女友去附近的釣蝦場。那時我不懂釣蝦子，每次釣每次不中，我就看同學釣，聽他們如何教，順便在旁邊烤蝦子。</p>
<p>　　「欸，最近北京在辦奧運，最近你們工廠的訂單應該不少喔！」放假回來臺中的阿忠問我。</p>
<p>　　「就算訂單不少，我只是一個學徒，對我來講也沒差……是講你在園區應該也比較好吧？」</p>
<p>　　「自從分紅費用化了後，較無行情囉！」阿忠講：「我最近也想要調到大陸那邊的分公司工作。」他的眼神充滿期待。若是我有能力，我也想欲帶我女友一起去，那時我這麼想。</p>
<p>　　我以前沒看過他如此正面的笑容，以後也不曾看過。那時我堅心相信，景氣如此得好，總有一天我若是省吃儉用，工作不到四十歲就可以買到一間房子，不用走爸爸的錯路。</p>
<p>　　自從這次之後，我就沒再看到他，但是聽別的同學提起他成功搬到深圳了。</p>
<p>　　不過知道那個消息的時後，剛好是隔年，家裡工廠的支票都變芭樂票，和很多公司一樣收不到錢，現金沒法子周轉，正煩惱要否結束工廠的時候，在之前我女友打電話給我，說她的驗孕筆出現兩條線。</p>
<p>　　「哎唷！又釣不到！」</p>
<p>　　喝了最後一口飲料，我的網子裡面沒半條蝦子。池邊只剩八、九個人，原本坐我旁邊的那家子也因為孩子一直吵好無聊就先回去了。就算還剩半小時，我因為感覺太過無興味，所以我就收餌、線、釣竿和空空的網子，肚子空空也離開。店員的臉色些微的不好，中華釣蝦仔場的大門離我愈來愈遠。</p>
<p>　　收音機正播出字正腔圓的不知名的年輕人樂團的歌，我看著路上，店家十間有八間都收攤了，稀微的雨越來越大，雨刷在黑夜一直擺動。看著暗淡的街道，我突然想到，阿忠聽說因為一些原因，所以要回去別的地方謀生了。</p>
<p>　　回來我租來的房子，妻兒都已經先睡了，整間房子很像沒人的墓場，雖然沒有寬寬闊闊，但是安安靜靜得連老鼠都不敢出聲。只有時鐘的秒針滴滴答答，回聲在我的心裡面，以前一個人騎在夜路、當兵站哨都沒感受過的——</p>
<p>　　寬寬敞敞，沒半點東西和事情。</p>
<script type="text/javascript"> var head = document.getElementsByTagName("head"); var link_css = document.createElement('style'); link_css.setAttribute('type', 'text/css'); link_css.innerHTML = ' .css-table1{ display: table; border: none;} .css-tr1{ display:table-row; } .css-td1{ display: table-cell; padding-right: 1ex; }'; document.getElementsByTagName('head')[0].appendChild(link_css);</script>
      
    </div>
    <footer>
      
        
  
  <div class="categories">
    <a href="/categories/Blog/">Blog</a>
  </div>

        
  
  <div class="tags">
    <a href="/tags/小說/">小說</a>, <a href="/tags/Holo話/">Holo話</a>, <a href="/tags/台．中故事/">台．中故事</a>
  </div>

        
  <div class="addthis addthis_toolbox addthis_default_style">
    
      <a class="addthis_button_facebook_like" fb:like:layout="button_count"></a>
    
    
      <a class="addthis_button_tweet"></a>
    
    
      <a class="addthis_button_google_plusone" g:plusone:size="medium"></a>
    
    
      <a class="addthis_button_pinterest_pinit" pi:pinit:layout="horizontal"></a>
    
    <a class="addthis_counter addthis_pill_style"></a>
  </div>
  <script type="text/javascript" src="//s7.addthis.com/js/300/addthis_widget.js"></script>


      
      <div class="clearfix"></div>
    </footer>
  <!-- hexo-list-related-posts -->

<div style="margin-top: 0px; border-top: 1px solid #ddd; padding-top: 26px">    
 <h3 class="related-posts-heading">關聯文章</h3><ul class="related-posts"><li class="related-posts-item"><a class="related-posts-link" href="/2021/04/25/be7tshut4gian5gi2e5siau3lian5lang5-2/">賣出語言ê少年人（二）</a></li><li class="related-posts-item"><a class="related-posts-link" href="/2021/05/03/be7tshut4gian5gi2e5siau3lian5lang5-7/">賣出語言ê少年人（七）</a></li><li class="related-posts-item"><a class="related-posts-link" href="/2021/04/25/be7tshut4gian5gi2e5siau3lian5lang5-3/">賣出語言ê少年人（三）</a></li><li class="related-posts-item"><a class="related-posts-link" href="/2021/06/24/tai5-tiong1koo3su7/">台．中故事（目錄 Clár Ábair）</a></li><li class="related-posts-item"><a class="related-posts-link" href="/2021/06/23/tai5-tiong1koo3su7-2/">台．中故事——所說的語言 (An Teanga Agamsa)</a></li></ul>    </div>
        

  </div>

</article>


<section id="comment">
  <h1 class="title">Comments</h1>
  <div id="disqus_thread">
    <noscript>Please enable JavaScript to view the <a target="_blank" rel="noopener" href="//disqus.com/?ref_noscript">comments powered by Disqus.</a></noscript>
  </div>
</section>



</div></div>
    <aside id="sidebar" class="alignright">
  <!-- the license of the file is under cc by-sa 3.0 by RobG and Yoxem et al.-->
<div class="search">

  <form name="search_form" action="//google.com/search" method="get" accept-charset="utf-8" class="search-form" onsubmit="search_form.q.value = search_form.hq.value + search_form.q.value "><!-- the source code in the line is modified from RobG's under CC BY-SA 3.0 (https://creativecommons.org/licenses/by-sa/3.0/) -->
    <input type="search" name="hq" results="0" value="" placeholder="Search" class="search-form-input">
	<!-- custom add the url of yoxem's old blog -->
<input name="q" type="hidden" value=" site:yoxem.github.io OR site:yoxemblog.wordpress.com">



 </form>
</div>
 


  
<div class="widget tag">
  <h3 class="title">Categories</h3>
  <ul class="entry">
  
    <li><a href="/categories/Blog/">Blog</a><small>141</small></li>
  
    <li><a href="/categories/上代blog的文章/">上代blog的文章</a><small>5</small></li>
  
    <li><a href="/categories/家私-tools/">家私 (tools)</a><small>1</small></li>
  
  </ul>
</div>


  
<div class="widget tag">
  <h3 class="title">Recent Posts</h3>
  <ul class="entry">
    
      <li>
        <a href="/2023/07/23/latex-tng-tsua-ian-sng-huat/">LaTeX斷行演算法</a>
      </li>
    
      <li>
        <a href="/2023/07/16/ua-tat-hing-piat-e-li-kai/">一個外行對依值型別的理解</a>
      </li>
    
      <li>
        <a href="/2023/07/11/ko&#39;jin-wiki-2023-Q2/">個人wiki最近更新（2023年4-6月）</a>
      </li>
    
      <li>
        <a href="/2023/04/24/mng5khau2tiann5-sua2tsam7/">門口埕記事2：二代機初步完成啟用</a>
      </li>
    
      <li>
        <a href="/2023/04/15/ko&#39;jin-wiki-tsue&#39;kin-king&#39;sin-2023-Q1/">個人wiki最近更新（2023年1-3月）</a>
      </li>
    
  </ul>
</div>


  
<div class="widget tagcloud">
  <h3 class="title">Tag Cloud</h3>
  <div class="entry">
    <a href="/tags/ActivityPub/" style="font-size: 11.54px;">ActivityPub</a> <a href="/tags/Clochur/" style="font-size: 10px;">Clochur</a> <a href="/tags/Django/" style="font-size: 10.77px;">Django</a> <a href="/tags/English/" style="font-size: 10px;">English</a> <a href="/tags/Esperanto/" style="font-size: 10.77px;">Esperanto</a> <a href="/tags/Fediverse/" style="font-size: 10.77px;">Fediverse</a> <a href="/tags/Gaeilge/" style="font-size: 10.77px;">Gaeilge</a> <a href="/tags/GooglePhoto/" style="font-size: 10px;">GooglePhoto</a> <a href="/tags/Hexo/" style="font-size: 10px;">Hexo</a> <a href="/tags/Holo%E8%A9%B1/" style="font-size: 19.23px;">Holo話</a> <a href="/tags/LLVM/" style="font-size: 10.77px;">LLVM</a> <a href="/tags/Linux/" style="font-size: 10.77px;">Linux</a> <a href="/tags/Pleroma/" style="font-size: 10.77px;">Pleroma</a> <a href="/tags/PostgreSQL/" style="font-size: 10px;">PostgreSQL</a> <a href="/tags/Python/" style="font-size: 12.31px;">Python</a> <a href="/tags/R-18/" style="font-size: 11.54px;">R-18</a> <a href="/tags/Racket/" style="font-size: 10px;">Racket</a> <a href="/tags/Rust/" style="font-size: 10.77px;">Rust</a> <a href="/tags/SILE/" style="font-size: 10.77px;">SILE</a> <a href="/tags/Scheme/" style="font-size: 13.08px;">Scheme</a> <a href="/tags/Shell-script/" style="font-size: 10px;">Shell script</a> <a href="/tags/TypeScript/" style="font-size: 10px;">TypeScript</a> <a href="/tags/VSCode/" style="font-size: 10px;">VSCode</a> <a href="/tags/Wiki/" style="font-size: 10.77px;">Wiki</a> <a href="/tags/code/" style="font-size: 10px;">code</a> <a href="/tags/%E4%BA%8C%E3%80%87%E5%9B%9B%E4%BA%94/" style="font-size: 16.15px;">二〇四五</a> <a href="/tags/%E4%BF%A1%E4%BB%B0/" style="font-size: 10px;">信仰</a> <a href="/tags/%E5%85%AC%E8%B7%AF/" style="font-size: 13.08px;">公路</a> <a href="/tags/%E5%88%86%E8%A1%8C%E6%95%A3%E6%96%87%E6%88%96%E8%A9%A9/" style="font-size: 16.92px;">分行散文或詩</a> <a href="/tags/%E5%8F%B0%EF%BC%8E%E4%B8%AD%E6%95%85%E4%BA%8B/" style="font-size: 13.08px;">台．中故事</a> <a href="/tags/%E5%9E%8B%E5%88%A5%E7%90%86%E8%AB%96/" style="font-size: 10px;">型別理論</a> <a href="/tags/%E5%AD%97%E5%9E%8B/" style="font-size: 10px;">字型</a> <a href="/tags/%E5%AE%A2%E5%AE%B6/" style="font-size: 10px;">客家</a> <a href="/tags/%E5%AE%A2%E5%AE%B6%E8%A9%B1/" style="font-size: 10px;">客家話</a> <a href="/tags/%E5%B0%8F%E8%AA%AA/" style="font-size: 20px;">小說</a> <a href="/tags/%E5%B7%B4%E5%A3%AB/" style="font-size: 10.77px;">巴士</a> <a href="/tags/%E6%84%9B%E7%88%BE%E8%98%AD%E8%AA%9E/" style="font-size: 13.85px;">愛爾蘭語</a> <a href="/tags/%E6%89%93%E5%AD%97%E6%A9%9F/" style="font-size: 10px;">打字機</a> <a href="/tags/%E6%90%AD%E4%B9%98%E7%B4%80%E5%AF%A6/" style="font-size: 10px;">搭乘紀實</a> <a href="/tags/%E6%95%B8%E5%AD%B8/" style="font-size: 10.77px;">數學</a> <a href="/tags/%E6%96%87%E5%85%B7/" style="font-size: 10px;">文具</a> <a href="/tags/%E6%9D%B1%E5%8E%9F%E8%AA%9E/" style="font-size: 10px;">東原語</a> <a href="/tags/%E6%AD%8C%E8%A9%9E/" style="font-size: 11.54px;">歌詞</a> <a href="/tags/%E6%B2%92%E6%9C%89SNS%E7%9A%84%E6%97%A5%E5%AD%90/" style="font-size: 16.92px;">沒有SNS的日子</a> <a href="/tags/%E7%94%9F%E6%B4%BB/" style="font-size: 14.62px;">生活</a> <a href="/tags/%E7%9B%B4%E8%AD%AF%E5%99%A8/" style="font-size: 10px;">直譯器</a> <a href="/tags/%E7%B6%AD%E5%9F%BA%E7%99%BE%E7%A7%91/" style="font-size: 10px;">維基百科</a> <a href="/tags/%E8%AB%96/" style="font-size: 17.69px;">論</a> <a href="/tags/%E8%B3%87%E8%A8%8A/" style="font-size: 18.46px;">資訊</a> <a href="/tags/%E8%B3%A3%E5%87%BA%E8%AA%9E%E8%A8%80e%E5%B0%91%E5%B9%B4%E4%BA%BA/" style="font-size: 13.85px;">賣出語言ê少年人</a> <a href="/tags/%E9%96%80%E5%8F%A3%E5%9F%95%E8%A8%98%E4%BA%8B/" style="font-size: 10.77px;">門口埕記事</a> <a href="/tags/%E9%9A%A8%E7%AD%86/" style="font-size: 15.38px;">隨筆</a>
  </div>
</div>


  <div class="widget tag">
<h3 class="title">相關連結</h3>
<ul class="entry">
<!--
<li><strong><a target="_blank" rel="noopener" href="http://yoxemblog.wordpress.com">
舊 blog、舊文章 (於 Wordpress.com)</a></strong></li>
-->
<li><a target="_blank" rel="noopener" href="http://plurk.com/yoxem">
Plurk</a></li>
<li><a target="_blank" rel="noopener" href="https://g0v.social/@yoxem">
Mastodon (g0v.social)</a></li>
<li><a target="_blank" rel="noopener" href="https://www.flickr.com/photos/yoxem/sets/">
Flickr 相簿（舊）</a></li>
<li><em><a href="http://yoxem.github.io/pages/index.html">
其他 (Yoxem's Homepage)……</a></em></li>
</ul>
</div>


  <div class="widget tag">
<h3 class="title">最近迴響</h3>
<ul class="entry"><script type="text/javascript" src="http://yoxem.disqus.com/recent_comments_widget.js?num_items=5&hide_mods=0&hide_avatars=0&avatar_size=32&excerpt_length=100"></script></div>
</aside>
    <div class="clearfix"></div>
  </div>
  <footer id="footer" class="inner"><div class="alignleft">
  
  &copy; 2023 Yoxem Chen
  <br/>除非特殊說明本文作者均為 Yoxem Chen，其所作除非特殊指定外，均使用 <a target="_blank" rel="noopener" href="http://creativecommons.org/licenses/by-nc-sa/2.5/tw/deed.zh_TW">CC BY-NC-SA 2.5 台灣授權</a>。<br/>

Except being noticed, the articles is written by Yoxem Chen and licensed under <a target="_blank" rel="noopener" href="http://creativecommons.org/licenses/by-nc-sa/2.5/tw/deed.en">CC BY-NC-SA 2.5 Taiwan Version</a>.<br/>

Powered by <a target="_blank" rel="noopener" href="http://hexo.io/index.html">Hexo</a>.
</div>
<div class="clearfix"></div>
</footer>
  <script src="//ajax.googleapis.com/ajax/libs/jquery/2.0.3/jquery.min.js"></script>
<script src="/js/jquery.imagesloaded.min.js"></script>
<script src="/js/gallery.js"></script>


<script type="text/javascript">
var disqus_shortname = 'yoxem';

(function(){
  var dsq = document.createElement('script');
  dsq.type = 'text/javascript';
  dsq.async = true;
  dsq.src = '//' + disqus_shortname + '.disqus.com/embed.js';
  (document.getElementsByTagName('head')[0] || document.getElementsByTagName('body')[0]).appendChild(dsq);
}());
</script>



<link rel="stylesheet" href="/fancybox/jquery.fancybox.css" media="screen" type="text/css">
<script src="/fancybox/jquery.fancybox.pack.js"></script>
<script type="text/javascript">
(function($){
  $('.fancybox').fancybox();
})(jQuery);
</script>

</body>
</html>