<!DOCTYPE HTML>
<html>
<head>
  <meta charset="utf-8">
  
  <title>賣出語言ê少年人（四） | 北郊獨語 - Yoxem&#39;s Blog</title>
  <meta name="author" content="Yoxem Chen">
  
  <meta name="description" content="（原底 tī 2021-04-24 Episode.cc 公開，分兩頁，tī遮做一頁）
　　（頂一章）
　　行去X街ê路上，我看著頭前ê車陣佮人海，引我想欲逃走這款狹tsinn-tsinn ê處境。徛tī公車亭仔，按算講搜公車tang時才會到，咧欲the̍h出手機仔app tshiau ê時陣，我看著邊仔有一个穿著白鑠鑠ê女中制服，熟似ê模樣就算這陣仔無相見猶是感覺佮兄弟姊妹仝款親切——tī我ê心內反應進前，我ê喙隨喝出來：
　　「若琳！妳怎麼在這裡？」
　　「進峰，你怎麼跑到車站？」">
  
  
  <meta name="viewport" content="width=device-width, initial-scale=1, maximum-scale=1">

  <meta property="og:title" content="賣出語言ê少年人（四）"/>
  <meta property="og:site_name" content="北郊獨語 - Yoxem&#39;s Blog"/>

  
    <meta property="og:image" content=""/>
  


    <script type="application/ld+json">
    {
      "@context": "https://schema.org",
      "@type": "BlogPosting",
      "headline": "賣出語言ê少年人（四）",
       "datePublished": "2021-04-25T00:00:00+08:00",
       "dateModified" : "2023-06-13T10:14:58+08:00",
      "author": [{
          "@type": "Person",
          "name": "Yoxem Chen",
          "url": "https://kianting.info"
        }],
       "keywords" :    ["小說","Holo話","賣出語言ê少年人"] ,
      "abstract" : "（原底 tī 2021-04-24 Episode.cc 公開，分兩頁，tī遮做一頁）\n　　（頂一章）\n　　行去X街ê路上，我看著頭前ê車陣佮人海，引我想欲逃走這款狹tsinn-tsinn ê處境。徛tī公車亭仔，按算講搜公車tang時才會到，咧欲the̍h出手機仔app tshiau ê時陣，我看著邊仔有一个穿著白鑠鑠ê女中制服，熟似ê模樣就算這陣仔無相見猶是感覺佮兄弟姊妹仝款親切——tī我ê心內反應進前，我ê喙隨喝出來：\n　　「若琳！妳怎麼在這裡？」\n　　「進峰，你怎麼跑到車站？」",
      "text" : "（原底 tī 2021-04-24 Episode.cc 公開，分兩頁，tī遮做一頁）\n　　（頂一章）\n　　行去X街ê路上，我看著頭前ê車陣佮人海，引我想欲逃走這款狹tsinn-tsinn ê處境。徛tī公車亭仔，按算講搜公車tang時才會到，咧欲the̍h出手機仔app tshiau ê時陣，我看著邊仔有一个穿著白鑠鑠ê女中制服，熟似ê模樣就算這陣仔無相見猶是感覺佮兄弟姊妹仝款親切——tī我ê心內反應進前，我ê喙隨喝出來：\n　　「若琳！妳怎麼在這裡？」\n　　「進峰，你怎麼跑到車站？」\n　　若玲是阮厝邊，in兜是tuì苗栗搬過來ê。Tī國中ê時陣佮我仝班，伊英語比我閣較好，所以我下晡ê教伊理化功課，若琳ê教我一寡袂曉ê英語問題。毋過彼當陣就是單純ê互相鬥相共，干焦知影in 爸阿母有當時仔會用客家語開講——雖然我是聽無——閣有一位欲考大學ê阿兄爾爾，因為彼當陣我興趣臺語，閣愛讀書，mā無時間關心遐有的無的。伊彼陣tuì語言mā無啥物興趣（除了考試以外），所以mā無啥物話題通好開講。\n　　有一日，我tī聽伊教明仔載ê功課煞了後，tī in阿兄ê房間，聽著流行歌，毋過毋是我熟似ê任何一款ê歌曲。我好奇kā問：「妳哥哥在播放什麼歌呢？」。\n　　伊講這是叫做客語ê流行音樂，mā佮我講歌名，毋過伊mā無蓋興趣，所以就干焦知影按呢。我彼時mā是真好奇原來有人用客語寫in家己ê歌，我一个轉來隨拍開搜揣ia̋n-jín揣歌詞，毋過這馬煞想無he ê內容。\n　　若玲共我借問欲去佗位，我就kā賣言語ê代誌共伊講，伊隨hām我講毋通：「你確定你要把臺語賣掉？」\n　　我試共伊問：「妳自己不是也有客語可以賣掉嗎？」\n　　伊煞共我應一句話，予我驚著：「其實我不會說，所以無法賣。」面tshiūnn掛一个無可奈何ê表情。\n　　「妳爸媽不是有時候會講幾句客家話，照理講妳應該會說。」我猶是無死心共伊問。\n　　「我只知道恁早、食飽màng、暗安這些問候語還有簡單的詞，複雜一點的對話我也不知道。或許我太早搬離頭份了？」愈聽愈苦，我實在無想欲閣繼續想起這个話題，這馬ê言語lóng已經有人開始賣掉ê時陣，聽著這款離鄉背井失去喙舌ê案例，誠後悔問伊彼句啊。\n　　這時，我雄雄想著彼條歌，我共伊問：「妳還知道你哥哥放的那首歌嗎？」\n　　「你是說你後來想要上網找的？……我想起來了，不就是那首嗎。」\n　　Tī講出歌名這時陣，鎖匙拍開矣，歌詞若ê發電光ê星仔仝款tsông出來，愈來愈光，規个頭殼內lóng照佮光iànn-iànn，就算其他ê人足無法度理解哪會有一个少年仔起痟，我kā喝出來：\n　　「那遠方的鼓聲又響起，和我說我從哪裡來。」\n　　若玲ê喙唇透出微微仔笑，毋過眼神mā帶一寡複雜，敢若嘛欲hām我講啥物，毋過伊最後mā無講siūnn濟，只是用眼神叫我看著我頭拄仔行過ê路。\n　　「是說我也開始打算學客語，不想要再成為遺憾了。你還確定想要去那邊賣語言？」\n　　「只是觀察他們而已，我知道自己在做什麼。」放心lah，我buē烏白來ê。\n　　只是伊ê目眉猶是訴出伊ê無理解。天色漸漸暗，路燈mā開始咧著，我hàinn手，公車已經入站。\n　　※　※　※\n　　落車ê我，入去這條街仔。路燈無tsē，四箍螺仔lóng暗趖趖。看著一隻烏色ê猫仔tuì我頭前tso̍h出來，共我掣一趒：「敢講內底有『巫師』tī遐行法事，抑是有『科學怪人』tī遐舞神經科學ê實驗？」\n　　就佇我phi̍h-phi̍h掣ê時陣，我看著有一个欲倒欲倒、開始漚ê柴kha̋ng-páng，掛tī 五十年ê舊紅毛塗厝，寫「Reicte」。\n　　敢若是遮ê款。代先我毋敢直接入去，我tshàng好冊包仔，tènn做tī邊仔看ê生分人，了解內底pìnn啥物báng，我看著兩个用臺語練仙ê查埔高中生揤電鈴，隨著有一个掛喙罨穿烏衫ê kā in招入去，毋過我無跟綴。Tī 十五分鐘以後，煞予我驚甲目睭強欲脫窗——\n　　我看著兩个人行路phîn-phîn，敢若頭眩目暗，意識不清，毋過面容敢若有馬西馬西ê「爽」ê感覺，閣敢若食著啥物毒品。毋過我看著in喙內底吐ê無半句臺語、英語，連華語都毋成，tshiūnn醉gâ-gâ ê人ga̍uh-ga̍uh唸ê發音——抑是講較準ê，是murmur爾爾。\n　　「敢講in kā意識mā攏偷走矣？\n　　進峰！萬不二汝入去會予in改造到爸母認捌buē出來欲按怎，he就無人通好賠償到原全mā無定著矣！」\n　　我這馬敢若頭前有兩个選項，但是我毋知欲揤佗一个鈕仔。這比我揀tá一个國文選項是正確發音閣較予人感覺心肝若針咧ui。\n　　這个時陣，我看著有一个佮我仝沿ê穿制服ê少女勻勻仔行過來。\n　　「He是若玲ê仝一間學校ê同學mah。遮爾晏嘛欲來賣語言……，敢有遐好趁？」\n　　伊揤電鈴，kā神祕店員問幾句，竟然隨予giú入去內底！女同學傷過驚惶，但是就算硬欲lìng開，mā無法度——毋知是講袂贏店員抑是伊力頭傷過大。毋過這號時陣，我才看著女同學ê面：\n　　「若玲！」\n　　我強欲發出聲。\n　　（下一章）\n "
    }
    </script>



  <link href="/favicon.ico" rel="icon" type="image/x-ico">
  <link rel="alternate" href="/atom.xml" title="北郊獨語 - Yoxem&#39;s Blog" type="application/atom+xml">
  <link rel="stylesheet" href="/css/style.css" media="screen" type="text/css">
<meta name="google-site-verification" content="3t0bNOKnnsVyNpsfuM7Vi6gf-6tY_MUeOpXmJzDZ_P8" /> <!-- google search opt.-->
<!-- hexo injector head_end start -->
<link rel="stylesheet" href="/custom_css_source.css">
<!-- hexo injector head_end end --><meta name="generator" content="Hexo 6.3.0"></head>


<body>
  <header id="header" class="inner"><div class="alignleft">
  <h1><a href="/">北郊獨語 - Yoxem&#39;s Blog</a></h1>
  <h2 class="subtitle">溪埔的石仔、山嶺的果樹之間，version 3.0</h2>
</div>
<nav id="main-nav" class="alignright">
  <ul>
    
      <li><a href="/">Home 首頁</a></li>
    
      <li><a href="/archives">Archives 彙整</a></li>
    
      <li><a href="/about.html">About 關於</a></li>
    
      <li><a href="/googlephoto.html">Albums 相簿</a></li>
    
      <li><a href="/blogroll.html">Blogroll 聯播</a></li>
    
      <li><a href="/atom.xml">RSS</a></li>
    
      <li><a target="_blank" rel="noopener" href="http://yoxemblog.wordpress.com">Old Articles 舊文章</a></li>
    
  </ul>
  <div class="clearfix"></div>
</nav>
<div class="clearfix"></div>
</header>
  <div id="content" class="inner">
    <div id="main-col" class="alignleft"><div id="wrapper"><article class="post">
  
    <div class="gallery">
  <div class="photoset">
    
      <img src="">
    
  </div>
  <div class="control">
    <div class="prev"></div>
    <div class="next"></div>
  </div>
</div>
  
  <div class="post-content">
    <header>
      
        <div class="icon"></div>
        <time datetime="2021-04-24T16:00:00.000Z"><a href="/2021/04/25/be7tshut4gian5gi2e5siau3lian5lang5-4/">2021-04-25</a></time>
      
      
  
    <h1 class="title">賣出語言ê少年人（四）</h1>
  

    </header>
    <div class="entry">
      
        
      <p><strong>（原底 tī 2021-04-24 Episode.cc 公開，分兩頁，tī遮做一頁）</strong></p>
<p>　　（<a target="_blank" rel="noopener" href="http://yoxem.github.io/2021/04/25/be7tshut4gian5gi2e5siau3lian5lang5-3/">頂一章</a>）</p>
<p>　　行去X街ê路上，我看著頭前ê車陣佮人海，引我想欲逃走這款狹tsinn-tsinn ê處境。徛tī公車亭仔，按算講搜公車tang時才會到，咧欲the̍h出手機仔app tshiau ê時陣，我看著邊仔有一个穿著白鑠鑠ê女中制服，熟似ê模樣就算這陣仔無相見猶是感覺佮兄弟姊妹仝款親切——tī我ê心內反應進前，我ê喙隨喝出來：</p>
<p>　　「若琳！妳怎麼在這裡？」</p>
<p>　　「進峰，你怎麼跑到車站？」<span id="more"></span></p>
<p>　　若玲是阮厝邊，in兜是tuì苗栗搬過來ê。Tī國中ê時陣佮我仝班，伊英語比我閣較好，所以我下晡ê教伊理化功課，若琳ê教我一寡袂曉ê英語問題。毋過彼當陣就是單純ê互相鬥相共，干焦知影in 爸阿母有當時仔會用客家語開講——雖然我是聽無——閣有一位欲考大學ê阿兄爾爾，因為彼當陣我興趣臺語，閣愛讀書，mā無時間關心遐有的無的。伊彼陣tuì語言mā無啥物興趣（除了考試以外），所以mā無啥物話題通好開講。</p>
<p>　　有一日，我tī聽伊教明仔載ê功課煞了後，tī in阿兄ê房間，聽著流行歌，毋過毋是我熟似ê任何一款ê歌曲。我好奇kā問：「妳哥哥在播放什麼歌呢？」。</p>
<p>　　伊講這是叫做客語ê流行音樂，mā佮我講歌名，毋過伊mā無蓋興趣，所以就干焦知影按呢。我彼時mā是真好奇原來有人用客語寫in家己ê歌，我一个轉來隨拍開搜揣ia̋n-jín揣歌詞，毋過這馬煞想無he ê內容。</p>
<p>　　若玲共我借問欲去佗位，我就kā賣言語ê代誌共伊講，伊隨hām我講毋通：「你確定你要把臺語賣掉？」</p>
<p>　　我試共伊問：「妳自己不是也有客語可以賣掉嗎？」</p>
<p>　　伊煞共我應一句話，予我驚著：「其實我不會說，所以無法賣。」面tshiūnn掛一个無可奈何ê表情。</p>
<p>　　「妳爸媽不是有時候會講幾句客家話，照理講妳應該會說。」我猶是無死心共伊問。</p>
<p>　　「我只知道恁早、食飽màng、暗安這些問候語還有簡單的詞，複雜一點的對話我也不知道。或許我太早搬離頭份了？」愈聽愈苦，我實在無想欲閣繼續想起這个話題，這馬ê言語lóng已經有人開始賣掉ê時陣，聽著這款離鄉背井失去喙舌ê案例，誠後悔問伊彼句啊。</p>
<p>　　這時，我雄雄想著彼條歌，我共伊問：「妳還知道你哥哥放的那首歌嗎？」</p>
<p>　　「你是說你後來想要上網找的？……我想起來了，不就是那首嗎。」</p>
<p>　　Tī講出歌名這時陣，鎖匙拍開矣，歌詞若ê發電光ê星仔仝款tsông出來，愈來愈光，規个頭殼內lóng照佮光iànn-iànn，就算其他ê人足無法度理解哪會有一个少年仔起痟，我kā喝出來：</p>
<p>　　「那遠方的鼓聲又響起，和我說我從哪裡來。」</p>
<p>　　若玲ê喙唇透出微微仔笑，毋過眼神mā帶一寡複雜，敢若嘛欲hām我講啥物，毋過伊最後mā無講siūnn濟，只是用眼神叫我看著我頭拄仔行過ê路。</p>
<p>　　「是說我也開始打算學客語，不想要再成為遺憾了。你還確定想要去那邊賣語言？」</p>
<p>　　「只是觀察他們而已，我知道自己在做什麼。」放心lah，我buē烏白來ê。</p>
<p>　　只是伊ê目眉猶是訴出伊ê無理解。天色漸漸暗，路燈mā開始咧著，我hàinn手，公車已經入站。</p>
<p>　　※　※　※</p>
<p>　　落車ê我，入去這條街仔。路燈無tsē，四箍螺仔lóng暗趖趖。看著一隻烏色ê猫仔tuì我頭前tso̍h出來，共我掣一趒：「敢講內底有『巫師』tī遐行法事，抑是有『科學怪人』tī遐舞神經科學ê實驗？」</p>
<p>　　就佇我phi̍h-phi̍h掣ê時陣，我看著有一个欲倒欲倒、開始漚ê柴kha̋ng-páng，掛tī 五十年ê舊紅毛塗厝，寫「Reicte」。</p>
<p>　　敢若是遮ê款。代先我毋敢直接入去，我tshàng好冊包仔，tènn做tī邊仔看ê生分人，了解內底pìnn啥物báng，我看著兩个用臺語練仙ê查埔高中生揤電鈴，隨著有一个掛喙罨穿烏衫ê kā in招入去，毋過我無跟綴。Tī 十五分鐘以後，煞予我驚甲目睭強欲脫窗——</p>
<p>　　我看著兩个人行路phîn-phîn，敢若頭眩目暗，意識不清，毋過面容敢若有馬西馬西ê「爽」ê感覺，閣敢若食著啥物毒品。毋過我看著in喙內底吐ê無半句臺語、英語，連華語都毋成，tshiūnn醉gâ-gâ ê人ga̍uh-ga̍uh唸ê發音——抑是講較準ê，是murmur爾爾。</p>
<p>　　「敢講in kā意識mā攏偷走矣？</p>
<p>　　進峰！萬不二汝入去會予in改造到爸母認捌buē出來欲按怎，he就無人通好賠償到原全mā無定著矣！」</p>
<p>　　我這馬敢若頭前有兩个選項，但是我毋知欲揤佗一个鈕仔。這比我揀tá一个國文選項是正確發音閣較予人感覺心肝若針咧ui。</p>
<p>　　這个時陣，我看著有一个佮我仝沿ê穿制服ê少女勻勻仔行過來。</p>
<p>　　「He是若玲ê仝一間學校ê同學mah。遮爾晏嘛欲來賣語言……，敢有遐好趁？」</p>
<p>　　伊揤電鈴，kā神祕店員問幾句，竟然隨予giú入去內底！女同學傷過驚惶，但是就算硬欲lìng開，mā無法度——毋知是講袂贏店員抑是伊力頭傷過大。毋過這號時陣，我才看著女同學ê面：</p>
<p>　　「若玲！」</p>
<p>　　我強欲發出聲。</p>
<p>　　（<a target="_blank" rel="noopener" href="http://yoxem.github.io/2021/05/03/be7tshut4gian5gi2e5siau3lian5lang5-5/">下一章</a>）</p>
<script type="text/javascript"> var head = document.getElementsByTagName("head"); var link_css = document.createElement('style'); link_css.setAttribute('type', 'text/css'); link_css.innerHTML = ' .css-table1{ display: table; border: none;} .css-tr1{ display:table-row; } .css-td1{ display: table-cell; padding-right: 1ex; }'; document.getElementsByTagName('head')[0].appendChild(link_css);</script>
      
    </div>
    <footer>
      
        
  
  <div class="categories">
    <a href="/categories/Blog/">Blog</a>
  </div>

        
  
  <div class="tags">
    <a href="/tags/小說/">小說</a>, <a href="/tags/Holo話/">Holo話</a>, <a href="/tags/賣出語言e少年人/">賣出語言ê少年人</a>
  </div>


      
      <div class="clearfix"></div>
    </footer>

  </div>

</article>

</div></div>
    <aside id="sidebar" class="alignright">
  <!-- the license of the file is under cc by-sa 3.0 by RobG and Yoxem et al.-->
<div class="search">

  <form name="search_form" action="//google.com/search" method="get" accept-charset="utf-8" class="search-form" onsubmit="search_form.q.value = search_form.hq.value + search_form.q.value "><!-- the source code in the line is modified from RobG's under CC BY-SA 3.0 (https://creativecommons.org/licenses/by-sa/3.0/) -->
    <input type="search" name="hq" results="0" value="" placeholder="Search" class="search-form-input">
	<!-- custom add the url of yoxem's old blog -->
<input name="q" type="hidden" value=" site:blog.kianting.info OR site:yoxemblog.wordpress.com">



 </form>
</div>
 


  
<div class="widget tag">
  <h3 class="title">Categories</h3>
  <ul class="entry">
  
    <li><a href="/categories/Blog/">Blog</a><small>142</small></li>
  
    <li><a href="/categories/上代blog的文章/">上代blog的文章</a><small>5</small></li>
  
    <li><a href="/categories/家私-tools/">家私 (tools)</a><small>1</small></li>
  
  </ul>
</div>


  
<div class="widget tag">
  <h3 class="title">Recent Posts</h3>
  <ul class="entry">
    
      <li>
        <a href="/2023/09/20/blog-sua2-bang7chi2/">部落格遷移網址，另外不用Disqus討論系統。</a>
      </li>
    
      <li>
        <a href="/2023/07/27/ti-a2hosting-deploy-rust-rocket-app-ing-imageapp/">在 A2hosting 用 AppImage deploy Rust rocket 這個 framework 的 app</a>
      </li>
    
      <li>
        <a href="/2023/07/23/latex-tng-tsua-ian-sng-huat/">LaTeX斷行演算法</a>
      </li>
    
      <li>
        <a href="/2023/07/16/ua-tat-hing-piat-e-li-kai/">一個外行對依值型別的理解</a>
      </li>
    
      <li>
        <a href="/2023/07/11/ko&#39;jin-wiki-2023-Q2/">個人wiki最近更新（2023年4-6月）</a>
      </li>
    
  </ul>
</div>


  
<div class="widget tagcloud">
  <h3 class="title">Tag Cloud</h3>
  <div class="entry">
    <a href="/tags/ActivityPub/" style="font-size: 11.54px;">ActivityPub</a> <a href="/tags/Appimage/" style="font-size: 10px;">Appimage</a> <a href="/tags/Clochur/" style="font-size: 10px;">Clochur</a> <a href="/tags/Django/" style="font-size: 10.77px;">Django</a> <a href="/tags/English/" style="font-size: 10px;">English</a> <a href="/tags/Esperanto/" style="font-size: 10.77px;">Esperanto</a> <a href="/tags/Fediverse/" style="font-size: 10.77px;">Fediverse</a> <a href="/tags/Gaeilge/" style="font-size: 10.77px;">Gaeilge</a> <a href="/tags/GooglePhoto/" style="font-size: 10px;">GooglePhoto</a> <a href="/tags/Hexo/" style="font-size: 10px;">Hexo</a> <a href="/tags/Holo%E8%A9%B1/" style="font-size: 19.23px;">Holo話</a> <a href="/tags/LLVM/" style="font-size: 10.77px;">LLVM</a> <a href="/tags/Linux/" style="font-size: 10.77px;">Linux</a> <a href="/tags/Pleroma/" style="font-size: 10.77px;">Pleroma</a> <a href="/tags/PostgreSQL/" style="font-size: 10px;">PostgreSQL</a> <a href="/tags/Python/" style="font-size: 12.31px;">Python</a> <a href="/tags/R-18/" style="font-size: 11.54px;">R-18</a> <a href="/tags/Racket/" style="font-size: 10px;">Racket</a> <a href="/tags/Rocket/" style="font-size: 10px;">Rocket</a> <a href="/tags/Rust/" style="font-size: 11.54px;">Rust</a> <a href="/tags/SILE/" style="font-size: 10.77px;">SILE</a> <a href="/tags/Scheme/" style="font-size: 13.08px;">Scheme</a> <a href="/tags/Shell-script/" style="font-size: 10px;">Shell script</a> <a href="/tags/TypeScript/" style="font-size: 10px;">TypeScript</a> <a href="/tags/VSCode/" style="font-size: 10px;">VSCode</a> <a href="/tags/Wiki/" style="font-size: 10.77px;">Wiki</a> <a href="/tags/code/" style="font-size: 10px;">code</a> <a href="/tags/%E4%BA%8C%E3%80%87%E5%9B%9B%E4%BA%94/" style="font-size: 16.15px;">二〇四五</a> <a href="/tags/%E4%BF%A1%E4%BB%B0/" style="font-size: 10px;">信仰</a> <a href="/tags/%E5%85%AC%E8%B7%AF/" style="font-size: 13.08px;">公路</a> <a href="/tags/%E5%88%86%E8%A1%8C%E6%95%A3%E6%96%87%E6%88%96%E8%A9%A9/" style="font-size: 16.92px;">分行散文或詩</a> <a href="/tags/%E5%8F%B0%EF%BC%8E%E4%B8%AD%E6%95%85%E4%BA%8B/" style="font-size: 13.08px;">台．中故事</a> <a href="/tags/%E5%9E%8B%E5%88%A5%E7%90%86%E8%AB%96/" style="font-size: 10px;">型別理論</a> <a href="/tags/%E5%AD%97%E5%9E%8B/" style="font-size: 10px;">字型</a> <a href="/tags/%E5%AE%A2%E5%AE%B6/" style="font-size: 10px;">客家</a> <a href="/tags/%E5%AE%A2%E5%AE%B6%E8%A9%B1/" style="font-size: 10px;">客家話</a> <a href="/tags/%E5%B0%8F%E8%AA%AA/" style="font-size: 20px;">小說</a> <a href="/tags/%E5%B7%B4%E5%A3%AB/" style="font-size: 10.77px;">巴士</a> <a href="/tags/%E6%84%9B%E7%88%BE%E8%98%AD%E8%AA%9E/" style="font-size: 13.85px;">愛爾蘭語</a> <a href="/tags/%E6%89%93%E5%AD%97%E6%A9%9F/" style="font-size: 10px;">打字機</a> <a href="/tags/%E6%90%AD%E4%B9%98%E7%B4%80%E5%AF%A6/" style="font-size: 10px;">搭乘紀實</a> <a href="/tags/%E6%95%B8%E5%AD%B8/" style="font-size: 10.77px;">數學</a> <a href="/tags/%E6%96%87%E5%85%B7/" style="font-size: 10px;">文具</a> <a href="/tags/%E6%9D%B1%E5%8E%9F%E8%AA%9E/" style="font-size: 10px;">東原語</a> <a href="/tags/%E6%AD%8C%E8%A9%9E/" style="font-size: 11.54px;">歌詞</a> <a href="/tags/%E6%B2%92%E6%9C%89SNS%E7%9A%84%E6%97%A5%E5%AD%90/" style="font-size: 16.92px;">沒有SNS的日子</a> <a href="/tags/%E7%94%9F%E6%B4%BB/" style="font-size: 14.62px;">生活</a> <a href="/tags/%E7%9B%B4%E8%AD%AF%E5%99%A8/" style="font-size: 10px;">直譯器</a> <a href="/tags/%E7%B6%AD%E5%9F%BA%E7%99%BE%E7%A7%91/" style="font-size: 10px;">維基百科</a> <a href="/tags/%E8%AB%96/" style="font-size: 17.69px;">論</a> <a href="/tags/%E8%B3%87%E8%A8%8A/" style="font-size: 18.46px;">資訊</a> <a href="/tags/%E8%B3%A3%E5%87%BA%E8%AA%9E%E8%A8%80e%E5%B0%91%E5%B9%B4%E4%BA%BA/" style="font-size: 13.85px;">賣出語言ê少年人</a> <a href="/tags/%E9%96%80%E5%8F%A3%E5%9F%95%E8%A8%98%E4%BA%8B/" style="font-size: 10.77px;">門口埕記事</a> <a href="/tags/%E9%9A%A8%E7%AD%86/" style="font-size: 15.38px;">隨筆</a>
  </div>
</div>


  <div class="widget tag">
<h3 class="title">相關連結</h3>
<ul class="entry">
<!--
<li><strong><a target="_blank" rel="noopener" href="http://yoxemblog.wordpress.com">
舊 blog、舊文章 (於 Wordpress.com)</a></strong></li>
-->
<li><a target="_blank" rel="noopener" href="http://plurk.com/yoxem">
Plurk</a></li>
<li><a target="_blank" rel="noopener" href="https://g0v.social/@yoxem">
Mastodon (g0v.social)</a></li>
<li><a target="_blank" rel="noopener" href="https://www.flickr.com/photos/yoxem/sets/">
Flickr 相簿（舊）</a></li>
<li><em><a target="_blank" rel="noopener" href="http://yoxem.github.io/pages/index.html">
其他 (Yoxem's Homepage)……</a></em></li>
</ul>
</div>

</aside>
    <div class="clearfix"></div>
  </div>
  <footer id="footer" class="inner"><div class="alignleft">
  
  &copy; 2023 Yoxem Chen
  <br/>除非特殊說明本文作者均為 Yoxem Chen，其所作除非特殊指定外，均使用 <a target="_blank" rel="noopener" href="http://creativecommons.org/licenses/by-nc-sa/2.5/tw/deed.zh_TW">CC BY-NC-SA 2.5 台灣授權</a>。<br/>

Except being noticed, the articles is written by Yoxem Chen and licensed under <a target="_blank" rel="noopener" href="http://creativecommons.org/licenses/by-nc-sa/2.5/tw/deed.en">CC BY-NC-SA 2.5 Taiwan Version</a>.<br/>

Powered by <a target="_blank" rel="noopener" href="http://hexo.io/index.html">Hexo</a>.
</div>
<div class="clearfix"></div>
</footer>
  <script src="//ajax.googleapis.com/ajax/libs/jquery/2.0.3/jquery.min.js"></script>
<script src="/js/jquery.imagesloaded.min.js"></script>
<script src="/js/gallery.js"></script>




<link rel="stylesheet" href="/fancybox/jquery.fancybox.css" media="screen" type="text/css">
<script src="/fancybox/jquery.fancybox.pack.js"></script>
<script type="text/javascript">
(function($){
  $('.fancybox').fancybox();
})(jQuery);
</script>

<script type="text/x-mathjax-config">
    MathJax.Hub.Config({
        tex2jax: {
            inlineMath: [ ["$","$"], ["\\(","\\)"] ],
            skipTags: ['script', 'noscript', 'style', 'textarea', 'pre', 'code'],
            processEscapes: true
        }
    });
    MathJax.Hub.Queue(function() {
        var all = MathJax.Hub.getAllJax();
        for (var i = 0; i < all.length; ++i)
            all[i].SourceElement().parentNode.className += ' has-jax';
    });
</script>
<script src="https://cdn.mathjax.org/mathjax/latest/MathJax.js?config=TeX-AMS-MML_HTMLorMML"></script>

</body>
</html>