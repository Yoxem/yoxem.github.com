<!DOCTYPE HTML>
<html>
<head>
  <meta charset="utf-8">
  
  <title>賣出語言ê少年人（三） | 北郊獨語 - Yoxem&#39;s Blog</title>
  <meta name="author" content="Yoxem Chen">
  
  <meta name="description" content="（原底 tī 2021-04-24 Episode.cc 公開）
　　（頂一章）
　　Tī我無定定咧看ê社團群組內底，有人po一个廣告：「您會很多種語言嗎？如果您是高中生會台語、客語等等語言，我們有調查，歡迎在18:00 X街Y號集合，備有調查金。」
　　這干焦是一个調查嘛！佮賣掉語言有啥物底代？毋過調查金是啥物意思，內底mā無講是啥物大學語文系所ê廣告。就算無，應該愛有語言學界ê團體名落tī面頂，結果干焦寫一个「Reicte會」。Reicte我確定毋是英語，毋過是佗一个語言我mā sa無。無想欲牢tī困擾ê我，吐出來這句：
　　「這干焦是講『調查』啊，哪會是『賣掉』？」">
  
  
  <meta name="viewport" content="width=device-width, initial-scale=1, maximum-scale=1">

  <meta property="og:title" content="賣出語言ê少年人（三）"/>
  <meta property="og:site_name" content="北郊獨語 - Yoxem&#39;s Blog"/>

  
    <meta property="og:image" content=""/>
  


    <script type="application/ld+json">
    {
      "@context": "https://schema.org",
      "@type": "BlogPosting",
      "headline": "賣出語言ê少年人（三）",
       "datePublished": "2021-04-25T00:00:00+08:00",
       "dateModified" : "2023-06-13T10:14:58+08:00",
      "author": [{
          "@type": "Person",
          "name": "Yoxem Chen",
          "url": "https://kianting.info"
        }],
       "keywords" :    ["小說","Holo話","賣出語言ê少年人"] ,
      "abstract" : "（原底 tī 2021-04-24 Episode.cc 公開）\n　　（頂一章）\n　　Tī我無定定咧看ê社團群組內底，有人po一个廣告：「您會很多種語言嗎？如果您是高中生會台語、客語等等語言，我們有調查，歡迎在18:00 X街Y號集合，備有調查金。」\n　　這干焦是一个調查嘛！佮賣掉語言有啥物底代？毋過調查金是啥物意思，內底mā無講是啥物大學語文系所ê廣告。就算無，應該愛有語言學界ê團體名落tī面頂，結果干焦寫一个「Reicte會」。Reicte我確定毋是英語，毋過是佗一个語言我mā sa無。無想欲牢tī困擾ê我，吐出來這句：\n　　「這干焦是講『調查』啊，哪會是『賣掉』？」",
      "text" : "（原底 tī 2021-04-24 Episode.cc 公開）\n　　（頂一章）\n　　Tī我無定定咧看ê社團群組內底，有人po一个廣告：「您會很多種語言嗎？如果您是高中生會台語、客語等等語言，我們有調查，歡迎在18:00 X街Y號集合，備有調查金。」\n　　這干焦是一个調查嘛！佮賣掉語言有啥物底代？毋過調查金是啥物意思，內底mā無講是啥物大學語文系所ê廣告。就算無，應該愛有語言學界ê團體名落tī面頂，結果干焦寫一个「Reicte會」。Reicte我確定毋是英語，毋過是佗一个語言我mā sa無。無想欲牢tī困擾ê我，吐出來這句：\n　　「這干焦是講『調查』啊，哪會是『賣掉』？」\n　　「汝敢毋知？阮彼班ê明麗伊進前毋是代表學校去參加臺語演講比賽？結果tī欲考進前兩禮拜hőng siânn去遐，落尾汝知影按怎？」阿偉激甲神神祕秘，敢若毋願kā世界大个秘密展出來。\n　　「緊講啦，莫按呢掩掩揜揜。」\n　　「徛tī講台頂，看著稿，煞一句話講buē出來，只是ti-tí-tu̍h-tu̍h，規个面不止仔紅絳絳，guā見笑汝敢知？」\n　　「汝講伊ti-tí-tu̍h-tu̍h，汝家己毋是kā ‘kí-kí-tu̍h-tu̍h’？」我感覺伊按呢傷超過矣，就開始略略仔大聲kā淡薄仔，用新學ê四字詞「指指點點」ê臺語警告。\n　　「Tse事實啊，總是，我buē去參加彼款奇怪ê活動lah。」阿偉按呢講：「而且恁彼班ê英語老師選這篇文章做題目，汝敢猶記得主旨」？\n　　「印象中是講語言消失ê款？」\n　　「我感覺伊毋是凊彩揀ê，是刁工ê。就算無明ê講。我認為，語言一个無去，閣學是蓋困難。汝kā看，英語已經比德語、法語ê語法閣較簡單矣，但是逐家學猶毋是蓋痛苦？汝家己臺語無偌爾輾轉，去遐洗掉毋是加揣麻煩？」\n　　「毋過我猶是好奇『葫蘆裡賣什麼膏藥』，我好奇語言ê，總是愛看內底變啥物魔術pah。」\n　　「『烏矸仔貯ê是啥物』可能較扭掠。」阿偉閣共我糾正矣。\n　　「啊我閣袂記得矣，多謝汝ê指教。我會閣考慮看覓一下。」真正是，閣予伊指教矣，我臺語實在誠無好，一寡仔歹勢，所以我就緊緊閣潦草kā話題收煞。\n　　毋過我到下晡ê放學時間，我猶是直直su-siūnn，思想我ê語言，到底著出賣佗一个？若準講有機會。\n　　我tī囡仔ê時，父母講，tī內公in兜有捌用臺語hām阿公阿媽開講ê經驗，毋過我強強袂記得矣，干焦記得彼句：「阿公，彼臺tī電視機內底ê是啥物矣？」\n　　「He叫做hui-lîng-ki，會當載人tī天頂，若鳥仔仝款飛。」\n　　「內底無一隻龍，哪會叫『飛龍機』？」我天真kā問。\n　　「戇囝仔，就是『飛行』ê機仔。」阿公講：「以後著愛好好仔讀冊，趁大錢，佮阿公坐飛行機去外國。」\n　　就算講較早ê記持lóng無去，但是遮ê話佮釘仔仝款，釘tī阮心內。\n　　是講我到這馬猶毋知影，是按怎離開彰化ê庄跤，來到這个虛華ê城市，我毋知底時我開始干焦用國語佮人講話ê——但是自khā-thong對話到幼稚園老師ê講課，自爸母佮同學hām我講話ê時攏是華語，在我ê印象中。親像海墘予海湧侵蝕仝款，昨昏佮這馬看起來無差，但是一冬一冬是愈來愈退後。Mā親像集中看手錶ê時針，是buē振buē動，但是過幾若點鐘，就降落來矣。\n　　「偌呢簡單著，汝這句話哪會袂曉應？」父母發現ê時，已經袂赴飼矣。\n　　彼時我已經十四歲，當欲國三欲上高中ê時陣。\n　　我開始tī網路頂開始teh揣臺語ê拼音以及臺語ê寫法，逐工開始用臺語寫日記，過了半年字彙額開始變濟ê時，就開始咧試用臺語思考——就算透濫足tsē華語——mā佮會曉臺語ê人講話。毋過有一寡會曉臺語ê朋友共我講：「汝ê腔口不止仔怪怪」。\n　　而且彼當陣爸母mā認為我準備考試lóng袂赴矣，敢閣有時間teh學he？\n　　雖然我後來用實力證明我會當考著理想ê高中，mā加入臺語文化社，但是我ê臺語進步ê速度猶是真慢，掌握ê語詞可能才五、六千ê，足tsē tso̍k-im（濁音）uân-á無法度發音佮真tuan-tiah。\n　　而且我拄考著高中無偌久，阿公就變做永遠無法度佮我做伙四界tshit迌矣，我mā袂當佮伊用臺語開講。　　Phāinn著冊包仔，見著欲暗仔真濟同學tī漸漸暗ê烏雲樹影跤向補習班猶是厝內ê方向行去ê時，有一个同學ê手機仔tân著最近聽過ê歌：\n　　「擱淺的人早習慣啦！　　就這樣吧！算了啊！　　懦弱的人別改變啦！　　就這樣吧！就這樣啊……」\n　　若聽著歌手tī背景吼，若想，我的確是「擱淺的人」，規个語言能力lóng牢tī遐，毋知如何是好。有ê人語言能力真好，可能一年半就會當輾轉講一个言語，但是我毋是語言天才。\n　　毋過，彼个魔法，就算是欲予較tsē人言語滅無，mā有可能bô限制欲賣掉啥物言語啊？\n　　所以原本躊躇ê我，開始堅定ê轉彎，向X街起行。我ê影tī後壁拖甲長長長。\n　　（下一章）\n "
    }
    </script>



  <link href="/favicon.ico" rel="icon" type="image/x-ico">
  <link rel="alternate" href="/atom.xml" title="北郊獨語 - Yoxem&#39;s Blog" type="application/atom+xml">
  <link rel="stylesheet" href="/css/style.css" media="screen" type="text/css">
  <!--[if lt IE 9]><script src="//html5shiv.googlecode.com/svn/trunk/html5.js"></script><![endif]-->
  
<meta name="google-site-verification" content="3t0bNOKnnsVyNpsfuM7Vi6gf-6tY_MUeOpXmJzDZ_P8" /> <!-- google search opt.-->
<meta name="generator" content="Hexo 6.3.0"></head>


<body>
  <header id="header" class="inner"><div class="alignleft">
  <h1><a href="/">北郊獨語 - Yoxem&#39;s Blog</a></h1>
  <h2 class="subtitle">溪埔的石仔、山嶺的果樹之間，version 3.0</h2>
</div>
<nav id="main-nav" class="alignright">
  <ul>
    
      <li><a href="/">Home 首頁</a></li>
    
      <li><a href="/archives">Archives 彙整</a></li>
    
      <li><a href="/about.html">About 關於</a></li>
    
      <li><a href="/googlephoto.html">Albums 相簿</a></li>
    
      <li><a href="/blogroll.html">Blogroll 聯播</a></li>
    
      <li><a href="/atom.xml">RSS</a></li>
    
      <li><a target="_blank" rel="noopener" href="http://yoxemblog.wordpress.com">Old Articles 舊文章</a></li>
    
  </ul>
  <div class="clearfix"></div>
</nav>
<div class="clearfix"></div>
</header>
  <div id="content" class="inner">
    <div id="main-col" class="alignleft"><div id="wrapper"><article class="post">
  
    <div class="gallery">
  <div class="photoset">
    
      <img src="">
    
  </div>
  <div class="control">
    <div class="prev"></div>
    <div class="next"></div>
  </div>
</div>
  
  <div class="post-content">
    <header>
      
        <div class="icon"></div>
        <time datetime="2021-04-24T16:00:00.000Z"><a href="/2021/04/25/be7tshut4gian5gi2e5siau3lian5lang5-3/">2021-04-25</a></time>
      
      
  
    <h1 class="title">賣出語言ê少年人（三）</h1>
  

    </header>
    <div class="entry">
      
        
      <p><strong>（原底 tī 2021-04-24 Episode.cc 公開）</strong></p>
<p>　　（<a href="http://yoxem.github.io/2021/04/25/be7tshut4gian5gi2e5siau3lian5lang5-2/">頂一章</a>）</p>
<p>　　Tī我無定定咧看ê社團群組內底，有人po一个廣告：「您會很多種語言嗎？如果您是高中生會台語、客語等等語言，我們有調查，歡迎在18:00 X街Y號集合，備有調查金。」</p>
<p>　　這干焦是一个調查嘛！佮賣掉語言有啥物底代？毋過調查金是啥物意思，內底mā無講是啥物大學語文系所ê廣告。就算無，應該愛有語言學界ê團體名落tī面頂，結果干焦寫一个「Reicte會」。Reicte我確定毋是英語，毋過是佗一个語言我mā sa無。無想欲牢tī困擾ê我，吐出來這句：</p>
<p>　　「這干焦是講『調查』啊，哪會是『賣掉』？」<span id="more"></span></p>
<p>　　「汝敢毋知？阮彼班ê明麗伊進前毋是代表學校去參加臺語演講比賽？結果tī欲考進前兩禮拜hőng siânn去遐，落尾汝知影按怎？」阿偉激甲神神祕秘，敢若毋願kā世界大个秘密展出來。</p>
<p>　　「緊講啦，莫按呢掩掩揜揜。」</p>
<p>　　「徛tī講台頂，看著稿，煞一句話講buē出來，只是ti-tí-tu̍h-tu̍h，規个面不止仔紅絳絳，guā見笑汝敢知？」</p>
<p>　　「汝講伊ti-tí-tu̍h-tu̍h，汝家己毋是kā ‘kí-kí-tu̍h-tu̍h’？」我感覺伊按呢傷超過矣，就開始略略仔大聲kā淡薄仔，用新學ê四字詞「指指點點」ê臺語警告。</p>
<p>　　「Tse事實啊，總是，我buē去參加彼款奇怪ê活動lah。」阿偉按呢講：「而且恁彼班ê英語老師選這篇文章做題目，汝敢猶記得主旨」？</p>
<p>　　「印象中是講語言消失ê款？」</p>
<p>　　「我感覺伊毋是凊彩揀ê，是刁工ê。就算無明ê講。我認為，語言一个無去，閣學是蓋困難。汝kā看，英語已經比德語、法語ê語法閣較簡單矣，但是逐家學猶毋是蓋痛苦？汝家己臺語無偌爾輾轉，去遐洗掉毋是加揣麻煩？」</p>
<p>　　「毋過我猶是好奇『葫蘆裡賣什麼膏藥』，我好奇語言ê，總是愛看內底變啥物魔術pah。」</p>
<p>　　「『烏矸仔貯ê是啥物』可能較扭掠。」阿偉閣共我糾正矣。</p>
<p>　　「啊我閣袂記得矣，多謝汝ê指教。我會閣考慮看覓一下。」真正是，閣予伊指教矣，我臺語實在誠無好，一寡仔歹勢，所以我就緊緊閣潦草kā話題收煞。</p>
<p>　　毋過我到下晡ê放學時間，我猶是直直su-siūnn，思想我ê語言，到底著出賣佗一个？若準講有機會。</p>
<p>　　我tī囡仔ê時，父母講，tī內公in兜有捌用臺語hām阿公阿媽開講ê經驗，毋過我強強袂記得矣，干焦記得彼句：「阿公，彼臺tī電視機內底ê是啥物矣？」</p>
<p>　　「He叫做hui-lîng-ki，會當載人tī天頂，若鳥仔仝款飛。」</p>
<p>　　「內底無一隻龍，哪會叫『飛龍機』？」我天真kā問。</p>
<p>　　「戇囝仔，就是『飛行』ê機仔。」阿公講：「以後著愛好好仔讀冊，趁大錢，佮阿公坐飛行機去外國。」</p>
<p>　　就算講較早ê記持lóng無去，但是遮ê話佮釘仔仝款，釘tī阮心內。</p>
<p>　　是講我到這馬猶毋知影，是按怎離開彰化ê庄跤，來到這个虛華ê城市，我毋知底時我開始干焦用國語佮人講話ê——但是自khā-thong對話到幼稚園老師ê講課，自爸母佮同學hām我講話ê時攏是華語，在我ê印象中。親像海墘予海湧侵蝕仝款，昨昏佮這馬看起來無差，但是一冬一冬是愈來愈退後。Mā親像集中看手錶ê時針，是buē振buē動，但是過幾若點鐘，就降落來矣。</p>
<p>　　「偌呢簡單著，汝這句話哪會袂曉應？」父母發現ê時，已經袂赴飼矣。</p>
<p>　　彼時我已經十四歲，當欲國三欲上高中ê時陣。</p>
<p>　　我開始tī網路頂開始teh揣臺語ê拼音以及臺語ê寫法，逐工開始用臺語寫日記，過了半年字彙額開始變濟ê時，就開始咧試用臺語思考——就算透濫足tsē華語——mā佮會曉臺語ê人講話。毋過有一寡會曉臺語ê朋友共我講：「汝ê腔口不止仔怪怪」。</p>
<p>　　而且彼當陣爸母mā認為我準備考試lóng袂赴矣，敢閣有時間teh學he？</p>
<p>　　雖然我後來用實力證明我會當考著理想ê高中，mā加入臺語文化社，但是我ê臺語進步ê速度猶是真慢，掌握ê語詞可能才五、六千ê，足tsē tso̍k-im（濁音）uân-á無法度發音佮真tuan-tiah。</p>
<p>　　而且我拄考著高中無偌久，阿公就變做永遠無法度佮我做伙四界tshit迌矣，我mā袂當佮伊用臺語開講。<br>　　Phāinn著冊包仔，見著欲暗仔真濟同學tī漸漸暗ê烏雲樹影跤向補習班猶是厝內ê方向行去ê時，有一个同學ê手機仔tân著最近聽過ê歌：</p>
<p>　　「擱淺的人早習慣啦！<br>　　就這樣吧！算了啊！<br>　　懦弱的人別改變啦！<br>　　就這樣吧！就這樣啊……」</p>
<p>　　若聽著歌手tī背景吼，若想，我的確是「擱淺的人」，規个語言能力lóng牢tī遐，毋知如何是好。有ê人語言能力真好，可能一年半就會當輾轉講一个言語，但是我毋是語言天才。</p>
<p>　　毋過，彼个魔法，就算是欲予較tsē人言語滅無，mā有可能bô限制欲賣掉啥物言語啊？</p>
<p>　　所以原本躊躇ê我，開始堅定ê轉彎，向X街起行。我ê影tī後壁拖甲長長長。</p>
<p>　　（<a href="http://yoxem.github.io/2021/04/25/be7tshut4gian5gi2e5siau3lian5lang5-4/">下一章</a>）</p>
<script type="text/javascript"> var head = document.getElementsByTagName("head"); var link_css = document.createElement('style'); link_css.setAttribute('type', 'text/css'); link_css.innerHTML = ' .css-table1{ display: table; border: none;} .css-tr1{ display:table-row; } .css-td1{ display: table-cell; padding-right: 1ex; }'; document.getElementsByTagName('head')[0].appendChild(link_css);</script>
      
    </div>
    <footer>
      
        
  
  <div class="categories">
    <a href="/categories/Blog/">Blog</a>
  </div>

        
  
  <div class="tags">
    <a href="/tags/小說/">小說</a>, <a href="/tags/Holo話/">Holo話</a>, <a href="/tags/賣出語言e少年人/">賣出語言ê少年人</a>
  </div>

        
  <div class="addthis addthis_toolbox addthis_default_style">
    
      <a class="addthis_button_facebook_like" fb:like:layout="button_count"></a>
    
    
      <a class="addthis_button_tweet"></a>
    
    
      <a class="addthis_button_google_plusone" g:plusone:size="medium"></a>
    
    
      <a class="addthis_button_pinterest_pinit" pi:pinit:layout="horizontal"></a>
    
    <a class="addthis_counter addthis_pill_style"></a>
  </div>
  <script type="text/javascript" src="//s7.addthis.com/js/300/addthis_widget.js"></script>


      
      <div class="clearfix"></div>
    </footer>
  <!-- hexo-list-related-posts -->

<div style="margin-top: 0px; border-top: 1px solid #ddd; padding-top: 26px">    
 <h3 class="related-posts-heading">關聯文章</h3><ul class="related-posts"><li class="related-posts-item"><a class="related-posts-link" href="/2021/05/03/be7tshut4gian5gi2e5siau3lian5lang5-5/">賣出語言ê少年人（五）</a></li><li class="related-posts-item"><a class="related-posts-link" href="/2021/04/25/be7tshut4gian5gi2e5siau3lian5lang5-4/">賣出語言ê少年人（四）</a></li><li class="related-posts-item"><a class="related-posts-link" href="/2021/04/25/be7tshut4gian5gi2e5siau3lian5lang5-1/">賣出語言ê少年人（一）</a></li><li class="related-posts-item"><a class="related-posts-link" href="/2021/04/25/be7tshut4gian5gi2e5siau3lian5lang5-2/">賣出語言ê少年人（二）</a></li><li class="related-posts-item"><a class="related-posts-link" href="/2021/05/03/be7tshut4gian5gi2e5siau3lian5lang5-6/">賣出語言ê少年人（六）</a></li></ul>    </div>
        

  </div>

</article>


<section id="comment">
  <h1 class="title">Comments</h1>
  <div id="disqus_thread">
    <noscript>Please enable JavaScript to view the <a target="_blank" rel="noopener" href="//disqus.com/?ref_noscript">comments powered by Disqus.</a></noscript>
  </div>
</section>



</div></div>
    <aside id="sidebar" class="alignright">
  <!-- the license of the file is under cc by-sa 3.0 by RobG and Yoxem et al.-->
<div class="search">

  <form name="search_form" action="//google.com/search" method="get" accept-charset="utf-8" class="search-form" onsubmit="search_form.q.value = search_form.hq.value + search_form.q.value "><!-- the source code in the line is modified from RobG's under CC BY-SA 3.0 (https://creativecommons.org/licenses/by-sa/3.0/) -->
    <input type="search" name="hq" results="0" value="" placeholder="Search" class="search-form-input">
	<!-- custom add the url of yoxem's old blog -->
<input name="q" type="hidden" value=" site:yoxem.github.io OR site:yoxemblog.wordpress.com">



 </form>
</div>
 


  
<div class="widget tag">
  <h3 class="title">Categories</h3>
  <ul class="entry">
  
    <li><a href="/categories/Blog/">Blog</a><small>141</small></li>
  
    <li><a href="/categories/上代blog的文章/">上代blog的文章</a><small>5</small></li>
  
    <li><a href="/categories/家私-tools/">家私 (tools)</a><small>1</small></li>
  
  </ul>
</div>


  
<div class="widget tag">
  <h3 class="title">Recent Posts</h3>
  <ul class="entry">
    
      <li>
        <a href="/2023/07/23/latex-tng-tsua-ian-sng-huat/">LaTeX斷行演算法</a>
      </li>
    
      <li>
        <a href="/2023/07/16/ua-tat-hing-piat-e-li-kai/">一個外行對依值型別的理解</a>
      </li>
    
      <li>
        <a href="/2023/07/11/ko&#39;jin-wiki-2023-Q2/">個人wiki最近更新（2023年4-6月）</a>
      </li>
    
      <li>
        <a href="/2023/04/24/mng5khau2tiann5-sua2tsam7/">門口埕記事2：二代機初步完成啟用</a>
      </li>
    
      <li>
        <a href="/2023/04/15/ko&#39;jin-wiki-tsue&#39;kin-king&#39;sin-2023-Q1/">個人wiki最近更新（2023年1-3月）</a>
      </li>
    
  </ul>
</div>


  
<div class="widget tagcloud">
  <h3 class="title">Tag Cloud</h3>
  <div class="entry">
    <a href="/tags/ActivityPub/" style="font-size: 11.54px;">ActivityPub</a> <a href="/tags/Clochur/" style="font-size: 10px;">Clochur</a> <a href="/tags/Django/" style="font-size: 10.77px;">Django</a> <a href="/tags/English/" style="font-size: 10px;">English</a> <a href="/tags/Esperanto/" style="font-size: 10.77px;">Esperanto</a> <a href="/tags/Fediverse/" style="font-size: 10.77px;">Fediverse</a> <a href="/tags/Gaeilge/" style="font-size: 10.77px;">Gaeilge</a> <a href="/tags/GooglePhoto/" style="font-size: 10px;">GooglePhoto</a> <a href="/tags/Hexo/" style="font-size: 10px;">Hexo</a> <a href="/tags/Holo%E8%A9%B1/" style="font-size: 19.23px;">Holo話</a> <a href="/tags/LLVM/" style="font-size: 10.77px;">LLVM</a> <a href="/tags/Linux/" style="font-size: 10.77px;">Linux</a> <a href="/tags/Pleroma/" style="font-size: 10.77px;">Pleroma</a> <a href="/tags/PostgreSQL/" style="font-size: 10px;">PostgreSQL</a> <a href="/tags/Python/" style="font-size: 12.31px;">Python</a> <a href="/tags/R-18/" style="font-size: 11.54px;">R-18</a> <a href="/tags/Racket/" style="font-size: 10px;">Racket</a> <a href="/tags/Rust/" style="font-size: 10.77px;">Rust</a> <a href="/tags/SILE/" style="font-size: 10.77px;">SILE</a> <a href="/tags/Scheme/" style="font-size: 13.08px;">Scheme</a> <a href="/tags/Shell-script/" style="font-size: 10px;">Shell script</a> <a href="/tags/TypeScript/" style="font-size: 10px;">TypeScript</a> <a href="/tags/VSCode/" style="font-size: 10px;">VSCode</a> <a href="/tags/Wiki/" style="font-size: 10.77px;">Wiki</a> <a href="/tags/code/" style="font-size: 10px;">code</a> <a href="/tags/%E4%BA%8C%E3%80%87%E5%9B%9B%E4%BA%94/" style="font-size: 16.15px;">二〇四五</a> <a href="/tags/%E4%BF%A1%E4%BB%B0/" style="font-size: 10px;">信仰</a> <a href="/tags/%E5%85%AC%E8%B7%AF/" style="font-size: 13.08px;">公路</a> <a href="/tags/%E5%88%86%E8%A1%8C%E6%95%A3%E6%96%87%E6%88%96%E8%A9%A9/" style="font-size: 16.92px;">分行散文或詩</a> <a href="/tags/%E5%8F%B0%EF%BC%8E%E4%B8%AD%E6%95%85%E4%BA%8B/" style="font-size: 13.08px;">台．中故事</a> <a href="/tags/%E5%9E%8B%E5%88%A5%E7%90%86%E8%AB%96/" style="font-size: 10px;">型別理論</a> <a href="/tags/%E5%AD%97%E5%9E%8B/" style="font-size: 10px;">字型</a> <a href="/tags/%E5%AE%A2%E5%AE%B6/" style="font-size: 10px;">客家</a> <a href="/tags/%E5%AE%A2%E5%AE%B6%E8%A9%B1/" style="font-size: 10px;">客家話</a> <a href="/tags/%E5%B0%8F%E8%AA%AA/" style="font-size: 20px;">小說</a> <a href="/tags/%E5%B7%B4%E5%A3%AB/" style="font-size: 10.77px;">巴士</a> <a href="/tags/%E6%84%9B%E7%88%BE%E8%98%AD%E8%AA%9E/" style="font-size: 13.85px;">愛爾蘭語</a> <a href="/tags/%E6%89%93%E5%AD%97%E6%A9%9F/" style="font-size: 10px;">打字機</a> <a href="/tags/%E6%90%AD%E4%B9%98%E7%B4%80%E5%AF%A6/" style="font-size: 10px;">搭乘紀實</a> <a href="/tags/%E6%95%B8%E5%AD%B8/" style="font-size: 10.77px;">數學</a> <a href="/tags/%E6%96%87%E5%85%B7/" style="font-size: 10px;">文具</a> <a href="/tags/%E6%9D%B1%E5%8E%9F%E8%AA%9E/" style="font-size: 10px;">東原語</a> <a href="/tags/%E6%AD%8C%E8%A9%9E/" style="font-size: 11.54px;">歌詞</a> <a href="/tags/%E6%B2%92%E6%9C%89SNS%E7%9A%84%E6%97%A5%E5%AD%90/" style="font-size: 16.92px;">沒有SNS的日子</a> <a href="/tags/%E7%94%9F%E6%B4%BB/" style="font-size: 14.62px;">生活</a> <a href="/tags/%E7%9B%B4%E8%AD%AF%E5%99%A8/" style="font-size: 10px;">直譯器</a> <a href="/tags/%E7%B6%AD%E5%9F%BA%E7%99%BE%E7%A7%91/" style="font-size: 10px;">維基百科</a> <a href="/tags/%E8%AB%96/" style="font-size: 17.69px;">論</a> <a href="/tags/%E8%B3%87%E8%A8%8A/" style="font-size: 18.46px;">資訊</a> <a href="/tags/%E8%B3%A3%E5%87%BA%E8%AA%9E%E8%A8%80e%E5%B0%91%E5%B9%B4%E4%BA%BA/" style="font-size: 13.85px;">賣出語言ê少年人</a> <a href="/tags/%E9%96%80%E5%8F%A3%E5%9F%95%E8%A8%98%E4%BA%8B/" style="font-size: 10.77px;">門口埕記事</a> <a href="/tags/%E9%9A%A8%E7%AD%86/" style="font-size: 15.38px;">隨筆</a>
  </div>
</div>


  <div class="widget tag">
<h3 class="title">相關連結</h3>
<ul class="entry">
<!--
<li><strong><a target="_blank" rel="noopener" href="http://yoxemblog.wordpress.com">
舊 blog、舊文章 (於 Wordpress.com)</a></strong></li>
-->
<li><a target="_blank" rel="noopener" href="http://plurk.com/yoxem">
Plurk</a></li>
<li><a target="_blank" rel="noopener" href="https://g0v.social/@yoxem">
Mastodon (g0v.social)</a></li>
<li><a target="_blank" rel="noopener" href="https://www.flickr.com/photos/yoxem/sets/">
Flickr 相簿（舊）</a></li>
<li><em><a href="http://yoxem.github.io/pages/index.html">
其他 (Yoxem's Homepage)……</a></em></li>
</ul>
</div>


  <div class="widget tag">
<h3 class="title">最近迴響</h3>
<ul class="entry"><script type="text/javascript" src="http://yoxem.disqus.com/recent_comments_widget.js?num_items=5&hide_mods=0&hide_avatars=0&avatar_size=32&excerpt_length=100"></script></div>
</aside>
    <div class="clearfix"></div>
  </div>
  <footer id="footer" class="inner"><div class="alignleft">
  
  &copy; 2023 Yoxem Chen
  <br/>除非特殊說明本文作者均為 Yoxem Chen，其所作除非特殊指定外，均使用 <a target="_blank" rel="noopener" href="http://creativecommons.org/licenses/by-nc-sa/2.5/tw/deed.zh_TW">CC BY-NC-SA 2.5 台灣授權</a>。<br/>

Except being noticed, the articles is written by Yoxem Chen and licensed under <a target="_blank" rel="noopener" href="http://creativecommons.org/licenses/by-nc-sa/2.5/tw/deed.en">CC BY-NC-SA 2.5 Taiwan Version</a>.<br/>

Powered by <a target="_blank" rel="noopener" href="http://hexo.io/index.html">Hexo</a>.
</div>
<div class="clearfix"></div>
</footer>
  <script src="//ajax.googleapis.com/ajax/libs/jquery/2.0.3/jquery.min.js"></script>
<script src="/js/jquery.imagesloaded.min.js"></script>
<script src="/js/gallery.js"></script>


<script type="text/javascript">
var disqus_shortname = 'yoxem';

(function(){
  var dsq = document.createElement('script');
  dsq.type = 'text/javascript';
  dsq.async = true;
  dsq.src = '//' + disqus_shortname + '.disqus.com/embed.js';
  (document.getElementsByTagName('head')[0] || document.getElementsByTagName('body')[0]).appendChild(dsq);
}());
</script>



<link rel="stylesheet" href="/fancybox/jquery.fancybox.css" media="screen" type="text/css">
<script src="/fancybox/jquery.fancybox.pack.js"></script>
<script type="text/javascript">
(function($){
  $('.fancybox').fancybox();
})(jQuery);
</script>

</body>
</html>